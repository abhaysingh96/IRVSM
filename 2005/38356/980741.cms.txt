<doc>
<docno>980741.cms.txt</docno>
<text>
 
क्रीडा
राष्ट्रीय फुटबॉल साखळीला ओएनजीसीतर्फे सात कोटी
[ Tuesday, January 04, 2005  10:55:07 pm]


नवी दिल्ली : पुढील बुधवारपासून सुरू होणाऱ्या नवव्या राष्ट्रीय फुटबॉल साखळी स्पधेर्ला ओएनजीसी तसेच नवरत्न कंपनीचा पुरस्कार लाभला असल्याची माहिती अखिल भारतीय फुटबॉल फेडरेशनचे अध्यक्ष प्रियरंजन दासमुन्शी यांनी दिली.

पंतप्रधान मनमोहनसिंग यांच्या हस्ते या स्पधेर्चे उद्घाटन 12 जानेवारीला होईल. या दिवशी कोलकात्याच्या मोहन बागान आणि इस्ट बंगाल संघात सामना होईल. या सामन्यातून मिळणारी तिकीटविक्रीची रक्कम दिवंगत फुटबॉलपटू क्रिस्तीयानो ज्युनियर स्मृतीनिधीला देण्यात येईल. फेडरेशन चषक स्पधेर्दरम्यान ज्युनियरचे निधन झाले होते. याशिवाय डेम्पो, मोहन बागान सामन्यांमधून मिळणारी तिकीटविक्रीची रक्कमही त्यात टाकण्यात येईल. यंंंदाच्या मोसमापासून वैद्यकीय मदतीसाठी प्रमुख, नामांकित रूग्णालयांशी कमी दरात उपचार करण्यात येतील. दुय्यम गटाच्या साखळीत परदेशी खेळाडूंना खेळण्यास मनाई करण्यात आली असून अव्वल गटाच्या लढतीत प्रत्येक संघात तीन परदेशी खेळाडूंना खेळण्यास मिळेल. परदेशी खेळाडूंचा विमा उतरविण्यात येईल.

ओएनजीसी चषकासाठी होणाऱ्या या स्पधेर्ला त्यांनी सात कोटी रूपयांचा पुरस्कार लाभला आहे. प्रसार भारताशी करार झाला असून साठ निवडक सामन्यांचे प्रक्षेपण (थेट अथवा उशिराने ) करण्यात येईल, असे अखिल भारतीय फुटबॉल फेडरशनतफेर् जाहीर करण्यात आले. इतर शंभर सामन्यांचे प्रक्षेपण इएसपीएन स्टारवरून करण्यात येईल असेही फेडरेशनचे अध्यक्ष दासमुन्शी यांनी सांगितले.

अखिल भारतीय फुटबॉल फेडरेशनतफेर् होणाऱ्या स्पर्धांना, राष्ट्रीय फुटबॉल साखळी अव्वल आणि दुय्यम गटाची स्पर्धा, संतोष तसेच फेडरेशन करंडक स्पर्धाही ओएनजीसीचा पुरस्कार लाभेल. 24 संघांतील खेळाडूंना ओएनजीसीचा लोगो वापरावा लागेल. यंदाच्या स्पधेर्चे वैशिष्ठ्यं म्हणजे सुपर चषकासाठी जेते व उपविजेते यांच्यात स्पर्धा संपल्यानंतर तीन दिवसातच सामना खेळला जाईल.याआधी राष्ट्रीय फुटबॉल साखळी विजेता व फेडरेशन चषक विजेता यांच्यात सामना खेळला जात असे. सुपर चषक विजेत्याला दहा लाखाचे इनाम लाभेल. तर राष्ट्रीय फुटबॉल साखळीतील विजेत्याला पूवीर्प्रमाणेच 40 लाखाचे इनाम मिळेल. राष्ट्रीय फुटबॉल साखळीत विजय मिळविणाऱ्या संघाला प्रत्येक सामन्यात 30 हजाराचे इनाम मिळेल, याआधी ही रक्कम होती दहा हजार रूपये.

ओएनजीसीचे व्यवस्थापकीय संचालक सुबीर राहा म्हणाले, पुरस्कार देण्यामागे उद्देश आहे तो 2010 मध्ये भारत आशियाई स्पधेर्त जेतेपदाच्या शर्यतीत असेल अशी आशा त्यांनी व्यक्त केली. महमद कैफ, वीरेंदर सेहवाग हे आमचे कसोटीपटू खेळत असतात तेव्हा साऱ्या देशाचे लक्ष त्यांच्याकडे असते पण इतरही 151 क्रीडापटू आमच्याकडे नोकरीला आहेत त्यांना फारशी प्रसिध्दी मिळत नाही याबाबत त्यांनी खंत व्यक्त केली.

 
</text>
</doc>
