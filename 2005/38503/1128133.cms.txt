<doc>
<docno>1128133.cms.txt</docno>
<text>
 
महाराष्ट्र
कोयनेचा चौथ्या टप्प्यातील वीज निमिर्ती प्रकल्प बंद होणार
[ Tuesday, May 31, 2005  06:31:55 pm]


म. टा. वृत्तसेवा

कराड : राज्याची वरदायीनी असलेल्या कोयना धरणातील पाण्याची पातळी झपाट्याने कमी होत असल्याने येथील विद्युत निमिर्ती प्रकल्पातील चौथ्या टप्प्यातील वीजनिमिर्ती येत्या एक-दोन दिवसांत बंद पडणार आहे. वीज टंचाईच्या संकटाला तोंड देत असताना हा प्रकल्प बंद पडल्यास आणखीत 900 मेगावॅट वीजेच्या तुटवड्याची भर पडेल. पाऊस पडून धरणातील पाण्याची पातळी वाढेपर्यंत वीजनिमिर्ती होणार नाही. त्यामुळे नेहमीच्या भारनियमनापेक्षा आणखीन दोन तास जादा भारनियमन करावे लागणार आहे.

कोयना धरणातील पाणीसाठी 2068.30 फूट इतका खाली गेल्यास वीज निमिर्ती करता येत नाही. सध्या धरणात 2069. 6 फूट इतक्या उंचीपर्यंत पाणी आहे. यावषीर् धरण 98.78 टी. एम. सी. या पूर्ण क्षमतेने भरले होते. महाराष्ट्र, कर्नाटक आणि उत्तर प्रदेश यांच्यातील पाणी वाटप लवादाच्या निवाड्यापेक्षा जादा आठ टी. एम. सी. पाणीसाठा वापरूनही हा प्रकल्प बंद करण्याची वेळ आली आहे.

कोयना विद्युत प्रकल्पातून एकूण 1920 मेगावॉट इतकी वीज निर्माण करतो. यातल्या चौथ्या टप्प्यात 250 मेगावॉट क्षमतेच्या चार जनित्रांमार्फत 1000 मेगावॉट एवढी वीज निर्माण केली जाते. नेहमीपेक्षा जास्त पाणीसाठा झाल्याने वीज निमिर्तीसाठी जादा पाणी पुरविण्यात आले. पण विजेची मागणी वाढल्याने हा पाणीसाठाही अपुरा पडला. अशा परिस्थितीत भविष्यकालीन टंचाईवर मात करण्यासाठी राज्य सरकारला आता दीर्घकालीन योजना करणे क्रमप्राप्त ठरले आहे. यावषीर्च्या पाणीसाठ्यापैकी 75.50 टी. एम. सी. पाणी वापरून 3580.522 दशलक्ष युनिट एवढ्या मोठ्या प्रमाणात वीजनिमिर्ती करण्यात आली. पाणी वाटप लावादाच्या निर्णयाप्रमाणे धरणातील केवळ 67.50 टी. एम. सी. पाणी वीजनिमिर्ती करण्यासाठी वापरले जाते. तर 22 टी. एम. सी. पाणी वापरण्याची मुभा आहे. मात्र वीजनिमिर्तीसाठी लवादाच्या निवाड्यापेक्षा सुमारे आठ टी. एम. सी.पेक्षाही जादा पाणी वापरण्यात आले आहे. सिंचनासाठी 22 टी. एम. सी. पाणी वापरण्यास मान्यता असतानाही फक्त 16.98 टक्के पाणी वापरण्यात आले आहे. सध्या धरणाच्या पाण्यातून टप्पा क्र. एक आणि दोनमधून 1.50 दशलक्ष युनिट आणि टप्पा क्रमांक तीनमधून एक दशलक्ष युनिट वीजनिमिर्ती सुरू आहे. तरीही पाणी वाटपाच्या समतोल सांभाळत जादा वीजनिमिर्ती करण्याचा प्रयत्न धरण व्यवस्थापनाकडून होणार आहे. पाणी वाटप लवादाच्या निवाड्यात सूट मिळाल्यामुळेच आतापर्यंत वीजनिमिर्ती सुरू ठेवता आली. अन्यथा एप्रिल महिन्याच्या अखेरीसच वीज निमिर्ती बंद करावी लागली असती.

 
</text>
</doc>
