<doc>
<docno>1128167.cms.txt</docno>
<text>
 
अर्थव्यवहार
देशी फंडांचे पाठबळ
[ Tuesday, May 31, 2005  07:17:28 pm]


म. टा. बाजार प्रतिनिधी

मुंबई : देशी म्युच्युअल फंडांनी दिलेल्या खरेदीच्या पाठबळामुळे मुंबई शेअर बाजार मंगळवारी उत्तमपैकी वधारला. केंदीय अर्थमंत्री पी. चिदंबरम हे अर्थव्यवस्थेचा 7 टक्के वाढदर कायम राखण्यासाठी पतपुरवठ्याचा ओघ वाढविण्याकरिता आणि दुसऱ्या टप्प्यातील बँकिंग क्षेत्र सुधारणांबाबत येत्या 3 जूनला बँकप्रमुखांची बैठक घेणार असल्याच्या वृत्ताचाही बाजारावर अनुकूल परिणाम झाला.

मुंबई शेअर बाजाराचा 'सेन्सेक्स' प्रारंभी किंचित वर, म्हणजे 6666.17 अंशांवर होता. तो क्रमश: चढत 6715.11 अंशांवर स्थिरावला. त्यात 51.56 अंशांची वाढ झाली.

रिलायन्स इंडस्ट्रीज, स्टेट बँक, रिलायन्स एनजीर्, आयटीसी, इन्फोसिस टेक., विप्रो, सत्यम कम्प्युटर, डॉ. रेड्डीज आदींचे शेअर्स वधारले.

 
</text>
</doc>
