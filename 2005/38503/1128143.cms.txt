<doc>
<docno>1128143.cms.txt</docno>
<text>
 
प्रगती फास्ट
चंदेरी दुनियेतल्या संधी
[ Tuesday, May 31, 2005  06:43:56 pm]


चित्रपट आणि टीव्हीच्या ग्लॅमरस क्षेत्रात पदार्पण करायचं म्हणजे टॅलण्टला ट्रेनिंगची जोड हवी. विद्यार्थ्यांची हीच गरज ओळखून डिजिटल अॅकॅडमीची स्थापना करण्यात आली. इथे विद्यार्थ्यांना दिग्दर्शनापासून स्पेशल इफेक्टपर्यंत असलेल्या विविध पर्यायातून करिअरसाठी योग्य कोर्सची निवड करता येईल.

क्लायमॅक्सचा सीन, हिरो आणि व्हिलनची मजबूत मारामारी सुरू, अर्थात त्यात हिरोचाच विजय होणार. पण, हा क्लायमॅक्स पाहायला प्रेक्षक थांबायला हवा ना! मग ती सीरिअल असो वा चित्रपट. केवळ नायक, नायिकांच्या जीवावर सगळा गाडा हाकता येत नाही. प्रेक्षकाला जखडून ठेवण्यासाठी चांगली संहिता, दिग्दर्शन, सिनेमाऑटोग्राफी, साऊण्ड रेकाडिर्ंग पासून ते छोट्या छोट्या तांत्रिक गोष्टीं अचूक व्हाव्या लागतात.

नायक, नायिका होण्यासाठी थोडीफार का होईना पण अभिनय कशाशी खातात, हे माहीत हवं! अन्यथा, असं व्हायचं की कॅमेरा समोर येताच पटकन फेफे उडायची. टीव्ही, सिनेमावर जेवढ्या या गोष्टी सोप्या वाटतात, तेवढ्या त्या कधीच नसतात. उलट त्यामागे चिक्कार मेहनत, तंत्रांवरची हुकुमत आदी सर्व गोष्टींची जोड असावी लागते.

आता या सर्व गोष्टी शिकवणाऱ्या काही उत्कृष्ट देशपातळीवर कार्यरत आहेत. परंतु, त्यात काही सर्वांनाच प्रवेश मिळतो अशातला भाग नाही. मग फिल्म किंवा तत्सम क्षेत्रात करिअर करायचं असल्यास योग्य मार्गदर्शनाची गरज असते. केवळ काहीतरी करायची इच्छा असून चालत नाही तर त्यासाठी मुलभूत तंत्रांची उत्तम माहिती असणं आवश्यक असतं. हीच गरज ओळखून डिजिटल अॅकॅडमीची स्थापना करण्यात आली.

काही वर्षांपूवीर् स्थापन झालेल्या या संस्थेने अल्पावधीतच लोकप्रियता मिळवली. या संस्थेचं घोषवाक्यच 'द आर्ट अॅण्ड क्राफ्ट ऑफ टेलिव्हिजन अॅण्ड फिल्ममेकींग' असं आहे. या तत्त्वानुसार संस्था विद्यार्थ्यांना शिक्षण देण्यासाठी कार्यरत असल्याचं संस्थेचे डायरेक्टर कातिर्केय तलरेजा देतात. अमेरिकेत उच्चशिक्षण झालेल्या तलरेजा यांनी आपल्या विद्यार्थ्यांना टीव्ही, चित्रपट यासंदर्भातील संबंधित घटकांत यशस्वी करण्याचा चंग बांधलाय.

त्यासाठी जवळपास 30 हजार चौ.फू. परिसरात व्याप्ती असलेल्या संस्थेत विविध प्रकारचे कोर्स अत्याधुनिक पद्धतीने शिक्षण शक्य होत असतं. सध्या या ठिकाणी 'अभिनय', 'संहिता लेखन', 'दिग्दर्शन', 'मोशन पिक्चर फोटोग्राफी', 'साऊण्ड रेकॉडिर्ंग अॅण्ड इंजिनीअरिंग', 'नॉन-लायनर एडिटिंग' असे कोर्स आहेत. मात्र, या संस्थेचं वैशिष्ट्य अत्याधुनिक तंत्रज्ञानाची कास धरण्यात आहे.

फिल्म्स आदी क्षेत्रात भविष्यात आवश्यक ठरणाऱ्या गोष्टींवरही इथे लक्ष केंदित करण्यात आलं आहे. याचा प्रत्यंतर येतो तो स्पेशल इफेक्ट्स या तंत्राशी. सध्याच्या काळात तर अॅनिमेशनला लाभलेलं महत्त्व ध्यानात घेऊन या ठिकाणी खास तीन कोर्स सुरू करण्यात आले आहेत. त्यात 'स्पेशल इफेक्ट्स ओरिएण्टनेशन एसएफएक्स वन', 'व्हिज्युअल स्पेशल इफेक्ट्स एसएफएक्स टू', 'अॅडव्हान्स्ड क्रिएटिव्ह अॅनिमेशन एसएफएक्स थ्री' सारखे खास कोर्स सुरू करण्यात आले आहेत.

या क्षेत्रात करिअर करायचं असेल तर आवड, मेहनत यांना पर्याय नसतो. अशा विद्यार्थ्यांना आम्ही योग्य प्रकारे समुपदेशन करून त्यांची नेमकी आवड लक्षात घेतो. त्याप्रमाणे त्यांना त्या- त्या क्षेत्रात कोर्स करण्याची सूचना केली जाते. त्याचा फायदा आतापर्यंत शेकडोंना झालेला असल्याचं तलरेजा सांगतात.

इथे येणाऱ्या प्रत्येक विद्यार्थ्यांला थिअरीसह प्रॅक्टिकल ट्रेनिंग दिलं जातं. याला टेक्नॉलॉजीची विशेष जोड दिलेली असते. संबंधित प्रत्येक शाखेतील विद्यार्थ्याला ती यंत्रणा, तंत्रज्ञान जास्तीत जास्त प्रकारे हाताळायला मिळेल, याकडे लक्ष दिलं जातं. प्रोफेशनल डीव्ही कॅमेराज्, बीटा रेकॉर्डर्स, एफसीपी, अॅव्हिड एक्स्प्रेस, प्रो/डीव्ही, कॉम्बुस्टन, थ्रीडी मॅक्स, माया अनलिमिटेड, प्रोटूल्स अशी नानाविध तंत्रज्ञान हाताळायला मिळतं.

केवळ सटिर्फिकेटचा उपयोग होत नाही. त्याचा जीवनात उपयोग करता आला पाहिजे ही गोष्ट ध्यानात घेऊन कोर्सची आखणी करण्यात आली. त्याचाच परिणाम म्हणून अनेक विद्यार्थ्यांना विविध नामवंत कंपन्या, संस्थांमध्ये चांगल्या पदांवर काम करण्याची संधी मिळतेय. कदाचित काही वर्षांनंतर नावाजलेला एखादा बडा अभिनेता, दिग्दर्शक या स्कूलचा विद्याथीर् असू शकतो.

संपर्क : डिजिटल अॅकॅडमी, प्लॉट सी-3, स्ट्रीट नंबर 11, हॉटेल तुंगा पॅरडाइज जवळ, एमआयडीसी, अंधेरी (पूर्व), मुंबई - 400093. टेलिफोन नंबर : 28229944. इमेल : ह्मद्गह्यश्चश्ाठ्ठह्यद्गञ्च स्त्रद्बद्दद्बह्लड्डद्य

- हेमंत साटम

 
</text>
</doc>
