<doc>
<docno>1127192.cms.txt</docno>
<text>
 
महामुंबई
भाडेवाढीनंतर प्रवाशांची 'बेस्ट'कडे पाठ
[ Tuesday, May 31, 2005  12:04:38 am]


म. टा. प्रतिनिधी

मुंबई : इंधन आणि सुट्या भागांच्या वाढत्या दरांमुळे बेस्ट बसच्या भाड्यात वाढ करण्यात आल्याने बेस्ट उपक्रमाचे उत्पन्न वाढले असले तरी तीन महिन्यांत प्रवाशांच्या संख्येत लक्षणीय घट झाली आहे. रोजची प्रवाशांची संख्या 47 लाखांवरून 38 लाखांवर आली आहे.

मुंबईची लाइफलाइन म्हणून ओळखल्या जाणाऱ्या बेस्टच्या भाड्यात तीन वषेर् वाढ करण्यात आलेली नव्हती. मात्र डिझेलचे दर सतत वाढत गेल्याने 25 जानेवारी 2005पासून वाढ झाली. मात्र तिचा मोठा फटका बेस्ट उपक्रमाला बसला आहे. अधिकृत आकडेवारीनुसार दरवाढ करण्यापूवीर् डिसेंबर 2004मध्ये दैनंदिन प्रवाशांची सरासरी संख्या 47 लाख 46 हजार होती. जानेवारीत ती 46 लाख 40 हजारांवर आली. फेब्रुवारीत ती 44 लाख 37 हजार आणि मार्चमध्ये 38 लाख 52 हजारांवर आली.

प्रवासी घटले तरी उत्पन्नात मात्र वाढ झाली आहे. तिकिटाचे दर वाढण्यापूवीर् डिसेंबर 2004मध्ये रोजचे सरासरी उत्पन्न दोन कोटी 11 लाख होते. जानेवारीत दोन कोटी 12 लाख आणि फेब्रुवारीत दोन कोटी 26 लाखांवर जाऊन पोहोचले. भाडेवाढ झाल्यानंतर पहिल्या टप्प्यात म्हणजे किमान चार रुपये तिकिट काढून प्रवास करणाऱ्या प्रवाशांची संख्या घटल्याचे स्पष्ट झाले आहे. मात्र बेस्ट उपक्रमाचे महाव्यस्थापक स्वाधीन क्षत्रिय यांनी, भाडेवाढीमुळे ही घट झाल्याचे अमान्य केले. मार्च ते मे या काळात दर वषीर्च प्रवासीसंख्येत

घट होते, असे सांगून क्षत्रिय यांनी भाडेवाढीनंतर प्रवासीसंख्या तीन ते चार टक्क्यांनी घटल्याचे सांगितले. जूनमध्ये प्रवाशांची संख्या पुन्हा वाढेल, असेही त्यांनी सांगितले.

बेस्ट समिती सदस्य सुनील गणाचार्य म्हणाले की, शेअर रिक्षांमुळे प्रवासीसंख्या घटत आहे. उपनगरात बेस्टच्या बस स्टॉपजवळ रिक्षा

उभ्या केल्यास त्यांच्यावर कारवाई करण्याची गरज आहे.

 
</text>
</doc>
