<doc>
<docno>1128128.cms.txt</docno>
<text>
 
महाराष्ट्र
शनो काळे खून खटल्यातील तपास अधिकाऱ्याची बदली
[ Tuesday, May 31, 2005  06:29:19 pm]


म. टा. प्रतिनिधी

शिर्डी : शन्नो काळे खून प्रकरणातील तपास अधिकारी पोलिस उपअधीक्षक किसन पवार यांच्या तपास पद्धतीबद्दल शंका निर्माण झाल्याने त्यांची तडकाफडकी बदली करण्यात आली आहे.

त्यांच्याऐवजी मुंबईतील पी. बी. यादव यांची नियुक्ती करण्यात आली आहे. पवार यांची चौकशी करून त्याचा गोपनीय अहवाल सरकाला पाठविण्यात आला होता.

पोलिस प्रशासनाने ज्या 11 अधिकाऱ्यांच्या बदल्या केल्या त्यांच्यात किसन पवार यांचा समावेश आहे.

ही घटना घडली त्यावेळी पोलिस ठाण्यात हजर असलेले ठाण्याचे प्रभारी पोलिस निरीक्षक धर्मराज वजाळे आणि पोलिस हवादलदार माळी हजर होते. पण पवार यांनी त्यांची चौकशीच केली नाही. त्यांच्या साक्षी घेतल्याच नाहीत.

पण ज्यांचा या प्रकरणाशी सुतरामही संबंध नाही, त्यांना या प्रकरणात गोवण्यात आले होते. त्यामुळे पवार यांच्याबद्दल तपासचक्र सुरू झाले.

 
</text>
</doc>
