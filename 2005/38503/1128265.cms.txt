<doc>
<docno>1128265.cms.txt</docno>
<text>
 
क्रीडा
योहाना दुसऱ्या कसोटीत खेळणार नाही
[ Tuesday, May 31, 2005  08:58:07 pm]


वृत्तसंस्था

जमैका : शाहीद आफ्रिदीबरोबर खटका उडाल्यानंतर आता युसुफ योहानाने दुसऱ्या कसोटी क्रिकेट सामन्यात खेळण्यास साफ नकरा दर्शवला आहे.

लाहोरला गेलेला युसुफ योहाना म्हणाला : माझे वडील खूपच आजारी आहेत आणि वेस्ट इंडिजमधून मला घरी येण्यासाठी दोन दिवस लागले आहेत. आता पुन्हा कसोटीसाठी जमैकात जाणे मला शक्य नाही. पाकिस्तानी संघाच्या सहाय्यक प्रशिक्षकांनी मला फोन करून याबाबत विचारणा केली. त्यावेळी मी त्यांना माझी अडचण समजावून सांगितली. संघाला माझी गरज आहे हे मला ठाऊक आहे आणि मलाही कसोटीत खेळावे असेच वाटत आहे. पण आता नाईलाज आहे.

 
</text>
</doc>
