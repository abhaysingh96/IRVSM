<doc>
<docno>1128376.cms.txt</docno>
<text>
 
महामुंबई
जुहू चौपाटी विकास आराखड्यात बदल करण्याचे आदेश
[ Tuesday, May 31, 2005  11:52:29 pm]


म. टा. प्रतिनिधी

मुबई : छत्रपती शिवाजी महाराजांच्या पुतळ्याचे सौंदर्य अबाधित राहून महाराजांचा सन्मान राखला जाईल आणि जनतेला समुदाचा आनंद लुटता यावा, असा बदल जुहू चौपाटी विकास आराखड्यात करण्यात यावा, असा आदेश मुख्यमंत्री विलासराव देशमुख यांनी दिला आहे.

आराखड्याबाबत मंत्रालयात मंगळवारी आयोजित केलेल्या बैठकीत मुख्यमंत्री बोलत होते. त्याला स्थानिक नगरसेवक व आमदार अशोक जाधव, नगरविकास प्रधान सचिव रामानंद तिवारी, पालिका आयुक्त जॉनी जोसेफ आणि उपनगर जिल्हाधिकारी मधुकर झेंडे आदी वरिष्ठ अधिकारी उपस्थित होते.

जुहू चौपाटी येथे वाहनतळाचे आरक्षण बदलून तेथे फेरीवाल्यांचे पुनर्वसन करताना छत्रपतींच्या पुतळ्यासमोर कोणतेही स्टॉल्स अथवा वाहनतळ बांधू नयेत आणि पुतळ्यासमोर व पाठीमागे सुंदर बगीचा तयार करण्यात यावा, असे यावेळी मुख्यमंत्र्यांनी सांगितले.

जुहू सेंटॉर हॉटेलसमोर व विमानतळाच्या हद्दीतील झोपड्या 1995पूवीर्च्या असल्याने तेथील 17 कुटुंबांच्या त्वरित निवासाची झोपडपट्टी पुनर्वसन प्राधिकरणाने व्यवस्था करावी, असेही आदेश मुख्यमंत्र्यांनी दिले.

 
</text>
</doc>
