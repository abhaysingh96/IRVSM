<doc>
<docno>1127195.cms.txt</docno>
<text>
 
देश-विदेश
बिहार विधानसभा बरखास्तीस सुप्रीम कोर्टात आव्हान
[ Tuesday, May 31, 2005  12:06:15 am]


वृत्तसंस्था

नवी दिल्ली : बिहारबद्दल निवडणूक आयोगाचा अहवाल मंगळवारी सादर होणार अशी अपेक्षा असताना बिहार विधानसभेच्या बरखास्तीलाच स्थगिती मागणारी लोकहित याचिका सुप्रीम कोर्टाकडे सोमवारी सादर झाली, तर दुसरीकडे भारतीय जनता पक्षाने बिहारमधील निवडणुकीची मोचेर्बांधणी करण्यासाठी खंदे लालूविरोधक सुशीलकुमार मोदी यांना प्रदेशाध्यक्षपद दिले.

बरखास्तीला सुप्रीम कोर्टातच थेट आव्हान देण्याचे पाऊल बिहारच्या गेल्या निवडणुकीतील एक पडेल उमेदवार शिवकुमार प्रसाद सिंग यांनी सोमवारी उचलले. वकिलामार्फत शिवकुमार यांची ही लोकहित याचिका सुप्रीम कोर्टाकडे सादर झाली. घटनेच्या 32 व्या कलमाचा (नागरिकांच्या मूलभूत हक्कांवर सरकारी निर्णयांमुळे झालेले अतिक्रमण रोखण्याची कोर्टाला मुभा) आधार घेण्यात आला आहे. 'राज्यपाल बुटासिंग यांनी सरकार स्थापनेची एकतरी संधी द्यावयास हवी होती. तसे न करता राज्यपालांनी घटनादोही, अयोग्य निर्णय घेऊन मतदारांच्या कौलाचे खच्चीकरण केले', अशी भाषा याचिकेत आहे.

'बिहारमध्ये भाजप, संयुक्त जनता दल व अन्य मित्रपक्ष मिळून दोनतृतीयांश बहुमत मिळवू', अशी ललकारीच मोदी यांनी दिली. येत्या काही दिवसांत आपण अरुण जेटली आणि उमा भारती यांच्याशी चर्चा करू, असे ते म्हणाले.

 
</text>
</doc>
