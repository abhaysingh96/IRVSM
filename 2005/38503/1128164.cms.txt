<doc>
<docno>1128164.cms.txt</docno>
<text>
 
महाराष्ट्र
विजय तेंडुलकर पडद्यावर!
[ Tuesday, May 31, 2005  07:09:57 pm]


म. टा. प्रतिनिधी

पुणे : गेल्या अनेक वर्षांपासून आपल्या लेखणीद्वारे वाचकांना आणि रंगमंचावरील प्रेक्षकांना वैचारिक दिशा देणारे ज्येष्ठ लेखक विजय तेंडुलकर लवकरच वेगळ्या रुपातून रसिकांच्या भेटीस येणार आहेत. विचित्र चित्र आणि श्वेता असोसिएशन यांच्यातफेर् निर्माण केल्या जाणाऱ्या 'नितळ' चित्रपटाद्वारे ते अभिनयाचे पैलू उलगडणार आहेत.

सध्या प्रभात रस्त्याजवळील एका बंगल्यात या चित्रपटाचे चित्रिकरण सुरू असून शरीरावर पांढरे डाग अथवा कोड असणाऱ्या व्यक्तींना कशा पद्धतीने जीवनाला सामोरे जावे लागते, याची कथा यातून मांडण्यात येणार असल्याचे श्वेता असोसिएशनच्या माया तुळपुळे यांनी सांगितले. या चित्रपटातील मुख्य नायकाच्या आजोबांच्या भूमिकेतून तेंडुलकर रसिकांना मोठ्या पडद्यावर प्रथमच दर्शन देणार आहेत.

सुमित्रा भावे आणि सुनील सुकथनकर ही दिग्दर्शक द्वयी नव्या चित्रपटाद्वारे पुन्हा सामाजिक समस्येबाबतचा वास्तवदशीर् प्रश्ान् मांडणार आहेत.

या चित्रपटात डॉ. शेखर कुलकणीर् आणि देविका दफ्तरदार प्रमुख भूमिकांमध्ये असून त्यांच्यासमवेत विक्रम गोखले, नीना कुलकणीर्, रीमा लागू, दीपा श्रीराम, उत्तरा बावकर, ज्योती सुभाष, रवींद मंकणी, किशोर कदम, अमृता सुभाष असे अनेक बुजुर्ग आणि नवोदित कलाकार काम करत आहेत.

 
</text>
</doc>
