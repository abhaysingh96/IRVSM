<doc>
<docno>1128146.cms.txt</docno>
<text>
 
महामुंबई
जकात वसुलीच्या कॉन्ट्रॅक्टच्या अटींना हायकोर्टात आव्हान
[ Tuesday, May 31, 2005  06:48:44 pm]


मंुबई टाइम्स टीम

भाईंदर : महापालिकेच्या स्थायी समितीने जकात वसुलीसाठी कॉन्ट्रॅक्टर नेमण्यासाठी अटीशतीर् निर्धारित करण्याचा निर्णय वादग्रस्त ठरण्याची चिन्हं आहेत. त्याला हायकोर्टात आव्हान देण्यात येणार आहे.

जकात वसुलीसाठी कॉन्ट्रॅक्टर नेमण्याबाबत सरकारने नियम ठरवले आहेत, त्यानुसार आधी नगर परिषद असताना तीन वेळा आणि नंतर महापालिका असताना दोनदा असे कॉन्ट्रॅक्टर त्या नियमांनुसार नेमण्यात आले. सध्याच्या कॉन्ट्रॅक्टरची मुदत 22 जूनला संपणार आहे. असं असताना मे महिन्याच्या अखेरपर्यंत नवीन निविदा प्रसिद्ध झालेल्या नाहीत. तसंच कॉन्ट्रॅक्टर नेमण्यासाठीच्या अटीशतीर्त वाढ करण्याची भूमिका स्थायी समितीने घेतली. प्रशासनाने कोणताही प्रस्ताव स्थायी समितीकडे पाठवला नसतानाही हा विषय चचेर्साठी आणला. प्रशासनाकडून कोणतंही मत सादर न झाल्याने सत्तारुढ पक्षाच्याच सदस्यांनी विरोध करून विषय स्थगित ठेवला. त्यानंतर पुन्हा चार दिवसांतच सभा घेण्यात आली. स्थायी समितीत हा विषय आयुक्तांना न सांगता घेणारे सभापती मोहन पाटील या सभेला गैरहजर राहिले. एवढ्या महत्त्वाच्या सभेसाठी सभापती गैरहजर कसे, हा प्रश्न मात्र अनुत्तरित राहिला.

नव्या अटीशर्ती या काही विशिष्ट कॉन्ट्रॅक्टरसाठीच उपयुक्त आणि फायदेशीर ठरण्याची चर्चा पालिका वर्तुळात होती. या नव्या अटीशतीर्मुळे पालिकेच्या जकात वसुली ठेवण्यासाठी मुक्त स्पर्धा होणार नाही, असाही आरोप करण्यात येत आहे. मुळातच 40 कोटींचा ठेका देण्याच्या संदर्भातल्या अटीशर्ती ठरवण्याचा अधिकार स्थायी समितीला नसूनही विषय आमसभेसमोर आणायला हवा होता.

प्रशासनानेही संशयास्पद भूमिका घेतली आणि टिपणी सादर न करता सभेत विषयाला विरोधही केला नाही, असा आरोप जनता दलाचे गटनेते मिलन म्हात्रे यांनी केला आहे. त्यांनी स्थायी समितीच्या या निर्णयाला हायकोर्टात आव्हान देण्याचं ठरवलं आहे. भाजप- शिवसेना सदस्यांनी या निर्णयाच्या विरोधात भूमिका घेतली नसून पक्षाचे नेते रोहिदास पाटील यांनी, नव्या अटीशतीर्ंना विरोधच आहे, तसा तो बैठकीत नोंदवण्याच्या सूचना आमच्या सदस्यांना दिल्याचं सांगितलं.

गेल्या वर्षी आलेल्या अनुभवावरूनच या नवीन अटीशतीर् निश्चित करण्याचा निर्णय स्थायी समितीने घेतला आहे. हा विषय प्रशासनाकडून गेला नव्हता आणि विषयाच्या गोषवाऱ्याची मागणीही त्यांनी केली नाही. म्हणून तो दिला नाही, असं आयुक्त आर.डी. शिंदे यांनी सांगितलं.

मात्र नव्या अटीर्शर्तींमुळे मुक्त स्पर्धा होण्यासाठी कोणतीही अडचण येणार नाही. मालेगाव आणि अमरावती महापालिकांप्रमाणेच या अटीशतीर् निर्धारित करण्यात आल्याचंही आयुक्तांनी स्पष्ट केलं आहे.

 
</text>
</doc>
