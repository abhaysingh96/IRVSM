<doc>
<docno>1128218.cms.txt</docno>
<text>
 
बहुतांची अंतरे
मुंबईचे अध:पतन रोखण्यात रस कोणाला?
[ Tuesday, May 31, 2005  08:26:07 pm]


केंदीय अर्थमंत्री पी. चिदंबरम यांनी त्यांच्या मुंबई भेटीत मुंबई शहराच्या विकासासंदर्भात जे काही उपाय सुचवले, त्यांचा परामर्श घेताना, 'रोगापेक्षा इलाज भारी' असे जे संपादकीयात म्हटले आहे (म. टा. 26 मे) ते अगदी यथार्थ आहे. मुंबईची आजची दु:स्थिती निर्माण करण्यास सत्ताधारी काँग्रेस पक्षच प्रामुख्याने जबाबदार आहे.

येत्या काही वर्षांत मुंबईची स्थिती अधिक भयानक होण्यास विद्यमान मुख्यमंत्री विलासराव देशमुख हे चांगलेच कारणीभूत ठरणार आहेत. वयाची साठ वषेर् उलटण्यापूवीर्च महाराष्ट्राचे आपण दुसऱ्यांदा मुख्यमंत्री झालो. आपणास मुख्यमंत्री करण्यावाचून पक्षश्रेष्ठींपुढे दुसरा पर्यायच राहिला नाही, या भ्रमात ते कारभार हाकत आहेत. वैयक्तिकदृष्ट्या ते खरोखरच भाग्यवंत मुख्यमंत्री आहेत. सध्या महाराष्ट्राचा राज्यकारभार खऱ्या अर्थाने राष्ट्रवादीचे मंत्रीच चालवत आहेत आणि येत्या दोन-एक वर्षात राष्ट्रवादीचे मंत्री विलासरावांचा खुळखुळा बनवतील, तेव्हा काँग्रेसश्रेष्ठींची झोप उडेल आणि मग ते महाराष्ट्रात एखाद्या 'पृथ्वी'-राजाच्या हाती नेतृत्व सोपविण्याची तयारी करतील. त्यावेळीही व्यक्तिश: विलासरावांचा काहीच तोटा होणार नाही. अन्य राज्यात प्रभारीपदावर त्यांना पाठविले जाईल. आणि प्रभारीपद म्हणजे चैनच चैन!

तोपर्यंत विलासराव मुंबई आणि महाराष्ट्राची किती दैन्यावस्था करतात, हेच पाहणे जनसामान्यांच्या नशिबी येणार आहे.

भालचंद वैद्य, ठाणे.

 
</text>
</doc>
