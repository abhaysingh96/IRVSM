<doc>
<docno>1127728.cms.txt</docno>
<text>
 
महामुंबई
उद्धव ठाकरे यांच्या सुरक्षारक्षकाला अटक
[ Tuesday, May 31, 2005  01:00:55 pm]


वृत्तसंस्था

मुंबई : शिवसेनेचे कार्यकारी अध्यक्ष उद्धव ठाकरे यांचा सुरक्षारक्षक म्हणून नियुक्त करण्यात आलेल्या पोलिसाला, वीस वर्षाच्या मुलीच्या विनयभंगप्रकरणी अटक करण्यात आली आहे. रुक्मानंद शिंदे (29) असे या पोलिसाचे नाव असून, त्याच्यावर मेहूणीचा विनयभंग केल्याचा आरोप आहे.

ही घटना मंगळवारी सकाळी घडली. भारतीय दंडसंहितेच्या 354 कलमाखाली शिंदे याची तक्रार नोंदविण्यात आली आहे. मरिन ड्राइव्ह बलात्कार घटनेच्या आठवणी ताज्या असतानाच घडलेल्या या घटनेने मुंबई पोलिसांना पुन्हा एकदा नव्या वादाला सामोरे जावे लागेल अशी चिन्हे दिसत आहेत.

 
</text>
</doc>
