<doc>
<docno>1128266.cms.txt</docno>
<text>
 
क्रीडा
साफिन,शारापोवा पराजीत
[ Tuesday, May 31, 2005  08:58:38 pm]


वृत्तसंस्था

पॅरिस : फ्रेंच टेनिस स्पधेर्त मारात साफिनला पराभवाचा धक्का बसला. 18 वर्षांच्या चौथ्या सीडेड राफेल नॅडलने फ्रान्सच्या सेबॅस्टियन ग्रॉसजेंवर मात करून उपांत्यपूर्व फेरीत धडक मारली. आता त्याची गाठ स्पेनच्याच डेव्हिड फेररशी पडणार आहे. जस्टीन हेनिनने मारिआ शारापोवावर 6-4, 6-2 अशी मात करून उपांत्य फेरीत प्रवेश मिळवला आहे. हेनिनची पाठ दुखावली आहे. पण तरीही तिने जिद्दीने खेळ केला हे विशेष म्हणावे लागेल.

स्पेनच्या टॉमी रॉबडोर्ने साफिनवर 7- 5, 1-6, 6-1, 4-6, 8- 6 असा अटीतटीच्या लढतीनंतर विजय साजरा केला.

सामना गमावल्यानंतर आपली प्रतिक्रीया व्यक्त करताना साफिन म्हणाला : 'हे तर केवळ दुदैर्व म्हणावे लागेल. सामना केव्हाही एका बाजूकडून दुसरीकडे झुकू शकला असता. यावेळी माझ्या प्रतिर्स्पध्याला दैवाने साथ दिली. पण सामना छान झाला आणि प्रेक्षकांना पैसे वसूल झाल्याचे समाधान लाभले असणार हे निश्चित. मी अनेकदा संधी घालवल्या याची चुटपुट मला लागलेली आहे. मी प्रयत्न तर केला, परंतु तो पुरेसा ठरला नाही हेही मान्य करावेच लागेल. आवश्यक त्यावेळी मी शंभर टक्के देऊ शकलो नाही याचे वाईट वाटते.'

जानेवारीत साफिनने ऑस्ट्रेलियन खुली टेनिस स्पर्धा जिंकली होती. त्यानंतर प्रथमच तो मोठ्या स्पधेर्तील चौथ्या फेरीत खेळत होता.

महिला लढतीत सबिर्यन अॅना इवानोविकला रशियन नादिया पेट्रोवाकडून पराभव पत्करावा लागला. त्यामुळे निराश झालेल्या अॅना अश्ाु आवरेनात. नादियाने हा सामना 6-2, 6-2 असा दोन सरळ सेटमध्ये जिंकला.

अव्वल सीडेड रॉजर फेडररने उपांत्यपूर्व फेरीत आधीच प्रवेश मिळवला आहे. आता त्याची गाठ बिनसीडेड व्हिक्टर हॅनेस्कूशी पडणार आहे.

नवव्या सीडेड गिलेमोर् कॅनसने उपांत्यपूर्व फेरीत प्रवेश मिळवला आहे तो कोर्टवर न उतराच. मानेच्या दुखापतीमुळे त्याचा प्रतिस्पधीर् जर्मन निकोलस कीफर खेळूच शकला नाही. कॅनसची गाठ आता मारिआनो प्युएटोर्शी पडणार आहे. मारिआनोवर अंमली पदार्थांच्या सेवनाबद्दल नऊ महिने बंदी टाकण्यात आली होती. त्याने अजेर्ंटिनाच्या जोस अॅकासुसोवर 6-4, 6-1, 6-1 अशी तीन सेटमध्ये मात केली.

 
</text>
</doc>
