<doc>
<docno>1128229.cms.txt</docno>
<text>
 
लेख
भारतीय लोकशाहीला धोक्याचे वळण
[ Tuesday, May 31, 2005  08:34:01 pm]


आजचे सूडाचे राजकारण भारतीय लोकशाहीला अत्यंत धोकादायक आहे. त्यामुळे संसदेच्या कामकाजावर विपरीत परिणाम झाला आहे. पक्षीय राजकारणापुढे राष्ट्रीय हिताचा बळी दिला जात आहे. असेच चालत राहिले तर जगातील सर्वात मोठी लोकशाही निष्क्रियतेत अडकेल व देशाला त्याचे परिणाम भोगावे लागतील.

भारताच्या लोकशाही व्यवस्थेत गेल्या काही वर्षांत फार मोठे परिवर्तन घडून आले आहे. स्वातंत्र्यप्राप्तीनंतर प्रारंभी पंचवीस-तीस वर्षांत राज्य व केंदात एकच देशव्यापी पक्ष सत्तेवर होता. पण त्यानंतर प्रथम राज्यात व नंतर केंदातही युती किंवा संमिश्र सरकारांच्या युगाचा प्रारंभ झाला. समान विचारांपेक्षा सत्ता संपादन करण्यासाठी कोणतीही तडजोड करण्याच्या संधिसाधूपणाचा भाग या संमिश्र सरकारांत प्रामुख्याने दिसून येत होता व आजही दिसत आहे. त्यामुळे संमिश्र सरकारांच्या प्रशासनिक गुणवत्तेवर व निर्णयक्षमतेवर अनिष्ट परिणाम झाला. पण आता परस्पर विद्वेषावर आधारित लोकशाही अस्तित्वात येऊ पाहत आहे.

लोकशाही व्यवस्था सुदृढपणे चालण्यासाठी राजकीय पक्षांनी लोकशाहीचे काही मूलभूत; परंतु अलिखित संकेत पाळणे आवश्यक आहे. संसदेच्या कामकाजात सत्ताधारी पक्षांइतकेच विरोधी पक्षांचेही महत्त्व असते. पक्ष विरोधात असले म्हणजे त्यांना संसदेच्या कामकाजात किंवा राज्यव्यवस्थेत कोणतेच स्थान नाही, असे समजू नये. ब्रिटनमध्ये विरोधी पक्षाला 'हिज (हर) मॅजेस्टीज ऑपोझिशन' मानण्याची परंपरा आहे. विरोधी पक्षाचे 'शॅडो कॅबिनेट' असते. दोन प्रमुख पक्ष असल्याने व्यवस्था सुरळीतपणे चालू शकते. दुसरी गोष्ट म्हणजे सरकारला विरोध करणे हे विरोधी पक्षाचे कर्तव्य असले, तरी विरोधासाठी विरोध करावा असे नाही. विरोध काही तत्त्वावर किंवा जनहिताच्या निकषांवर आधारित असावा अशी अपेक्षा असते. परराष्ट्रीय धोरण किंवा जनहिताचे कार्यक्रम याबाबत सर्व पक्षांत एकवाक्यता असण्यास हरकत नसावी. तिसरी गोष्ट म्हणजे सत्तांतर झाल्यानंतर सर्वच व्यवस्था बदलावी असे नाही. राज्यकारभारात सातत्य असावे लागते. त्यामुळे पूवीर्च्या सरकारने केलेल्या सर्व गोष्टी मोडीत काढाव्यात, असे नाही किंवा त्यांनी केलेल्या चांगल्या कामाची नोंद घेऊ नये, असेही नाही. एक विशेष लक्षात ठेवण्याचा मुद्दा म्हणजे नवीन सरकारने पूवीर्च्या सरकारच्या कार्यकालातील विविध पदांवर काम करणाऱ्या सर्व सरकारी अधिकाऱ्यांच्या सरसकट बदल्या कराव्यात असे नाही. दुदैर्वाने आपल्याकडे तसे घडत आहे.

दुसऱ्या महायुद्धानंतर विन्स्टन चचिर्ल यांचा पराभव करून मजूर पक्षाचे अॅटली ब्रिटनचे पंतप्रधान झाले, तेव्हा विजयी दोस्त राष्ट्रांच्या परिषदेसाठी चचिर्लबरोबर जे अधिकारी जात असत, त्यांनाच बरोबर घेऊन गेले. सोव्हिएत युनियनचे प्रमुख स्टालिन यांना त्याचे आश्चर्य वाटले व ते त्यांनी अॅटलींना बोलून दाखविले. तेव्हा अॅटलींनी त्यांना ब्रिटिश लोकशाहीची प्रथा समजावून सांगितली. सत्तारूढ पक्ष बदलला, तरी नोकरशाही बदलत नाही. कारण कोणतेही सरकार सत्तेवर असो, त्यांना संपूर्ण सहकार देणे हे तिचे कर्तव्य असते. अॅटलींनी सांगितलेल्या या प्रथेचा आपल्याला मात्र विसर पडल्याचे दिसते. त्याचा परिणाम म्हणजे सरकारी नोकरांचे (विशेषत: वरिष्ठ पातळीवरील) राजकीयीकरण झाले आहे. चौथी गोष्ट म्हणजे वर नमूद केलेले तीन मुद्दे लक्षात घेऊन सत्तारूढ पक्ष व विरोधी पक्ष यांचे संसदेच्या कामकाजातील परस्पर संबंध सहकारावर आधारित असावेत. लोकशाहीचे 'रूल्स ऑफ द गेम', लोकशाही व्यवस्थेचे नियम, अशी संकल्पना आहे. उपरिनिदिर्ष्ट चारही मुद्दे त्याचाच भाग आहेत. दुदैर्वाने अलीकडच्या काळात या सर्व संकेतांना किंवा अलिखित नियमांना आपल्या लोकशाहीत तिलांजली दिल्यासारखे चित्र दिसत आहे. याचे कारण पराकोटीला गेलेला परस्पर विद्वेष हाच भारतीय राजकारणाचा केंदबिंदू झाला आहे. राजकीय कटुता इतकी विकोपाला गेली की, विरोधी पक्षांनी (एनडीएने) गेल्या संसदेच्या सत्रावर बहिष्कार घातला. पंतप्रधानांनी केलेल्या सहकाराच्या आव्हानाचा काहीच परिणाम झाला नाही. असे का घडले?

'आम्हाला विरोधी नव्हे तर शत्रूपक्ष म्हणून वागविले जाते आणि संसदेत बोलूही दिले जात नाही. म्हणूनच संसदेवर बहिष्कार घालण्याशिवाय आम्हाला दुसरा पर्याय नव्हता,' असे भाजप आणि सहकारी पक्षांचे म्हणणे आहे आहे. भाजप हा धर्मांध (हिंदुत्व समर्थक) पक्ष आहे, तो राष्ट्रीय स्वयंसेवक संघाच्या परिवारातील आहे, संघाची विचारसरणीच म. गांधींच्या हत्येला कारणीभूत होती, भाजप नेत्यांनी बाबरी मशीद पाडण्यात पुढाकार घेतला, गुजरातमध्ये मुस्लिमांचे हत्याकांड घडवून आणले, धर्मनिरपेक्षवादी भारतीय प्रजासत्ताकात अशा पक्षाला स्थान नाही, त्याला हद्दपारच केले पाहिजे, असे काँग्रेस व साम्यवादी पक्षांना वाटते. याउलट भाजपच्या म्हणण्यानुसार मार्क्सवादी व अन्य साम्यवादी पक्ष राष्ट्रविरोधी आहेत, त्यांनी दुसऱ्या महायुद्धात ब्रिटिश साम्राज्यवाद्यांशी संगनमत केले, चीनने 1962 साली भारतावर आक्रमण केले तेव्हा भारताविरुद्ध चीनची बाजू घेतली, असा पक्ष राष्ट्रहिताला धोकादायक ठरू शकेल. त्याच त्या गोष्टी परत परत उकरून काढून, अशा आत्यंतिक भूमिका घेत राहणे अयोग्य आहे. परस्पर कटुता पक्षापुरती मर्यादित न राहता तिला वैयक्तिक स्वरूपही प्राप्त झाले आहे. जॉर्ज फर्नांडिस यांनी इंदिरा गांधींच्या आणीबाणीला विरोध केला. बडोदा डायना माईट प्रकरणी त्यांच्यावर देशदोहाचे आरोप झाले. नेहरू- गांधी घराण्याशी त्यांचे उभे वैर झाले व वाढत गेले. त्या उलट काँग्रेसने त्यांच्यावर दात धरला व तहलका प्रकरणी त्यांच्यावर संसदेत बहिष्कार घातला. संरक्षणमंत्रीपदावरील त्यांची पुननिर्युक्ती स्वीकारली नाही. फर्नांडिस सोनिया गांधींचा उल्लेख 'ती बाई' म्हणून करत असत. त्या फिरंगी आहेत, त्या पंतप्रधान होता कामा नये, असा आक्रोेेश शिवसेनाप्रमुख बाळासाहेब ठाकरे करतात. सोनिया गांधी काँग्रेस पक्षाच्या अध्यक्ष आहेत, बहुमताने निवडून आलेल्या आहेत, त्यांच्या नेतृत्वाखाली निवडणुका जिंकून काँग्रेसने सत्ता संपादन केली आहे. तेव्हा त्यांच्यावर वैयक्तिक आकसापोटी टीका करणे योग्य नाही.

परंतु आकसाच्या पोटी, सूडाच्या भावनेने पक्ष व त्यांचे नेते 'सीबीआय'चा वापर करत आहेत. सत्तेवर असूनही बोफोर्स प्रकरणी दोषी कोण होते, हे एनडीए सरकारला सिद्ध करता आले नाही. आता एनडीएच्या नेत्यांना अडकविण्याचा काँग्रेसचा प्रयत्न आहे. तहलका प्रकरणी चौकशी करणाऱ्या फुकन आयोगाने फर्नांडिस यांना निदोर्ष ठरवले. संसदेच्या शेवटच्या दिवशी आयोगाचा अहवाल मान्य नसल्याचे संरक्षणमंत्री प्रणव मुकजीर् यांनी सांगून टाकले. संरक्षण सामग्री खरेदीबाबत, खरेदी नियमानुसार होती, असे प्रथम संरक्षण मंत्रालयाने न्यायालयास सांगितले, पण सोनिया गांधींनी आक्षेप घेतल्यानंतर दुसरे शपथपत्र न्यायालयाला सादर केले. जुनी प्रकरणे उकरून काढून सीबीआयला तपास करण्यास सांगितले. डेनेल या दक्षिण आफ्रिकेच्या सरकारी कंपनीने विकलेल्या खरेदीत दलाली दिली म्हणून नवीन प्रकरण बाहेर आणले. या सगळ्याचा अनिष्ट परिणाम सरकारच्या संरक्षण सामग्री खरेदी कार्यक्रमावर होत आहे. कोणीच निर्णय घेण्यास तयार नाही.

फर्नांडिस यांनी 'विच हंट' असे या प्रकाराचे वर्णन केले आहे. सीबीआयला सत्ताधीशांच्या मजीर्नुसारच चालावे लागते. सवोर्च्च न्यायालयाच्या लक्षात ही गोष्ट आली व सीबीआयने केंदीय सतर्कता आयोगाच्या मार्गदर्शनाखाली काम करावे, अशी व्यवस्था घालून दिली. पण त्याचाही फारसा उपयोग झालेला दिसत नाही. सीबीआय न्यायसंस्थेकडे सुपूर्द करणे हाच यावरील मार्ग दिसतो.

अशा या सूडाच्या राजकारणात राजकीय पक्ष सदसद्विवेकबुद्धी हरवून विरोधासाठी विरोध करत आहेत. एनडीएने 'आथिर्क सुधारणांचा' कार्यक्रम चालू ठेवला. एवढेच नव्हे, तर जोमाने पुढे चालविला. परंतु आता मात्र पेटंट विधेयक, व्हॅट इत्यादींना भाजप विरोध करत आहे. त्याचवेळी साम्यवादी आथिर्क सुधारणांच्या विरोधात आहेत. त्यांचा सहयोग आथिर्क प्रगतीच्या आड येईल असा इशारा भाजप अध्यक्ष लालकृष्ण अडवाणी पंतप्रधानांना देत आहेत. साम्यवादी पक्ष रोजगार, विषमतेवर रोख, सार्वजनिक उद्दिष्टावर अधिक गुंतवणूक यासाठी सरकारवर दबाव आणत असतील तर त्यात काय चूक आहे? आथिर्क सुधारणा म्हणजे गरिबांच्या हिताकडे दुर्लक्ष करणे असे आहे काय? गेल्या सार्वत्रिक निवडणुकीत झालेल्या दारूण पराभवानंतर तरी अडवाणींच्या हे लक्षात यावयाला हवे होते.

आजचे सूडाचे राजकारण भारतीय लोकशाहीला अत्यंत धोकादायक आहे. त्यामुळे संसदेच्या कामकाजावर विपरीत परिणाम झाला आहे. पक्षीय राजकारणापुढे राष्ट्रीय हिताचा बळी दिला जात आहे. असेच चालत राहिले तर जगातील सर्वात मोठी लोकशाही निष्क्रियतेत अडकेल व देशाला त्याचे परिणाम भोगावे लागतील. राजकारण्यांना आपल्या सूडबुद्धीमुळे ते उमगत नसेल तर सर्वसामान्य नागरिकांनीच त्यांच्यावर दबाव आणला पाहिजे. परंतु ते करायचे कसे, हे एक आजच्या घडीचे राष्ट्रीय आव्हान आहे.

- डॉ. पद्माकर रा. दुभाषी

 
</text>
</doc>
