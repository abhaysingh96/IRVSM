<doc>
<docno>1128145.cms.txt</docno>
<text>
 
महामुंबई
...मग गिरणी कामगारांचे काय?
[ Tuesday, May 31, 2005  06:48:03 pm]


मुंबई टाइम्स टीम

ठाणे : गुटखा बंदी असो वा डान्स बार बंदी, समाजातील अनिष्ट गोष्टींना बंदी घालणं योग्यच होय. अशा शब्दांतमध्ये राज्य सरकारच्या निर्णयाचे स्वागत करताना ज्येष्ठ समाजसेविका पुष्पा भावे यांनी 'बारबालांचं पुनवर्सन करा म्हणता मग आमच्या गिरणी कामगारांचं काय?' असा थेट सवाल ठाण्यात केला. बारबालांचं आंदोलन उभारण्याऱ्या वर्षा काळे यांच्यावरही त्यांनी टीका केली.

समाजवादी जन परिषद आणि विद्याथीर् युवजन सभा यांच्या वतीने आज म्युनिसिपल लेबर युनियनच्या कार्यालयातील अण्णा साने सभागृहात 'सरकारची डान्सबार बंदी वास्तव व भविष्य' या विषयावर जाहीर संवादाचं आयोजन करण्यात आलं होतं. प्रत्यक्ष बारबालांच्या सहभागामुळे हा 'संवाद' चांगलाच रंगला. 'आम्हाला नाचायची हौस नाही.' हे सर्व सोडायला आम्ही तयार आहोत पण आमच्या पुनर्वसनाचं काय, पुनर्वसन झालं नाही तर नाइलाजाने बारबालांनी सांगितलं, पुष्पा भावे यांनी त्याचा चांगलाच 'समाचार' घेतला. मुळात बार आणि बारबाला कशातून आला याचा विचार करा. हा सगळा काळ्या पैशांचा व्यवहार आहे. तुम्ही त्यात अडकल्या गेल्या आहात. तुम्ही नाचता तेव्हा तुम्ही तुमचं आयुष्य पणाला लागलं हे लक्षात ठेवायला हवे. तुम्ही विशिष्ट परिस्थितीतून या जंजाळात ढकलल्या गेल्या असाल पण म्हणून डान्सबारसारख्या अनिष्ट गोष्टींचं समर्थन करायचं हे योग्य नाही, असं भावे यांनी स्पष्ट सांगितलं.

 
</text>
</doc>
