<doc>
<docno>1127200.cms.txt</docno>
<text>
 
महामुंबई
दुबईच्या समुदात बेटांची बहार!
[ Tuesday, May 31, 2005  12:08:46 am]


जॉन कोलासो

मुंबई : 'ड्युटी फ्री नगरी' दुबईचे मनोरंजनाच्या मायानगरीत रूपांतर करण्याचे काम जोरात सुरू असून आता तेथे भर समुदात संपूर्ण जग आकाराला येत आहे. समुदात उभारले जात असलेले 'द र्वल्ड' हे बेट म्हणजे पृथ्वीची छोटी प्रतिकृतीच आहे. पृथ्वीगोलावरील नकाशा उलगडून पसरल्यास जगातील पाच खंड जसे दिसतात, तसेच ते समुदात तंतोतंत उभारले जाणार आहेत. यात सुमारे 300 छोट्याछोट्या 'बेटां'चा समावेश राहील. याचबरोबर 'पाम दुबई', 'द पाम्स' ही बेटेही स्थापत्यशास्त्रीय आश्चर्य बनून पर्यटकांचे आकर्षण ठरतील.

2008 साली पूर्ण होणाऱ्या 'द र्वल्ड'वरील प्रत्येक बेट अडीच ते नऊ लाख चौरस फूट क्षेत्रफळाचे असेल आणि दोन बेटांमध्ये 50 ते 100 फूट अंतर राहील. आतापर्यंत 88 बेटांची उभारणी पूर्ण होत आली आहे. गुंतवणूकदारांना बेटांवरील 'आपापल्या खंडात ' वा 'देशात' घरे आणि इतर मालमत्ता खरेदी करता येईल. ही मालमत्ता खरेदी करणाऱ्या परदेशी नागरिकांना पाच हजार डरहॅम (सुमारे 65 हजार रुपये) देऊन व्हिसा मिळू शकेल, असे सरकारने जाहीर केले आहे. 19 हजार चौरस मीटर क्षेत्रावर उभारण्यात येणाऱ्या या बेटासाठी सुमारे 20 कोटी 50 लाख डरहॅम (267 कोटी रुपये ) खर्च अपेक्षित आहे. 'द र्वल्ड' किनाऱ्याशी जोडण्यात येणार नाही. तेथे जाण्यासाठी खास बोटींची सोय राहील.

जेबेल अली आणि जुमैरा या किनाऱ्यांजवळ खजुराच्या झाडाच्या आकारांत 'पाम दुबई' आणि 'द पाम्स' ही बेटे उभारण्यात येत आहेत. किनाऱ्यावरून वा आकाशातून या बेटांकडे पाहिल्यावर खजुराची दोन झाडे एकत्र उभी आहेत, असा भास होईल. पाम दुबई बेट पुढील वषीर् पूर्ण होत आहे. दोन्ही बेटांवर मिळून 4000 भव्य निवासी संकुले, 60 लक्झरी हॉटेल, 1000 वॉटर होम, किनाऱ्यालगत 5000 बंगले, अनेक उपहारगृहे, वॉटर पार्क, देशोदेशीच्या करमुक्त वस्तू विकणारी अनेक शापिंग सेेंटर, विविध प्रकारची मनोरंजन केंदे, नौकाविहार, तरणतलाव, 120 कि.मी. लांबीचा सोनेरी वाळूचा किनारा, मत्स्यालये इत्यादींचा समावेश राहील.

इमारतीमधील फ्लॅट तसेच बंगले परदेशी नागरिकांनाही विकण्यात येणार असून त्यासाठी खास व्हिसा मिळणार आहे. या बेटांवर वर्षाला दीड कोटी पर्यटक भेट देतील, अशी अपेक्षा आहे.

भारतीयांना रोजगाराच्या संधी

अशी ही तीन कृत्रिम बेटे उभारून त्यावर अनोखी शहरे वसवण्याचे काम जोरात चालू असून तेथे पर्यटकांना आकषिर्त करण्यासाठी हॉस्पिटॅलिटी व मनोरंजन उद्योग मोठ्या प्रमाणावर सुरू होत आहे. त्यामुळे हॉटेल मॅनेजमेंट, कॅटरिंग, सेल्स आणि माकेर्टिंग, कम्प्युटर, इलेक्ट्रिशियन इत्यादी कोर्स केलेल्या भारतीय युवकांसाठी रोजगाराच्या नवीन संधी उपलब्ध होत आहेत. सध्या दुबईतील हॉटेल, शॉपिंग सेंटर, हॉस्पिटल तसेच अनेक उद्योगांत असंख्य भारतीय नोकरीस असून फिलिपिनी नागरिकांशी त्यांची तेथे स्पर्धा आहे.

 
</text>
</doc>
