<doc>
<docno>1128378.cms.txt</docno>
<text>
 
महामुंबई
मुंबईच्या टास्क फोर्समध्ये गोदरेज, टाटा, महिंद
[ Tuesday, May 31, 2005  11:53:53 pm]


म. टा. प्रतिनिधी

मुंबई : मुंबई हे शाघांयसारखे आंतरराष्ट्रीय शहर बनवण्यासाठी मुख्य सचिव प्रेमकुमार यांच्या अध्यक्षतेखाली राज्य सरकारने टास्क फोर्स नेमला असून शहराचा पुढील दहा वर्षांचा विकास आराखडा तयार करण्याचे काम सोपवण्यात आले आहे. हा टास्क फोर्स मुंबई शहरासाठी बिझिनेस प्लॅन तयार करणार आहे. अभ्यासगटावर नामवंत उद्योगपतींची नियुक्ती करण्यात आली आहे.

मुंबईचा शाघांयच्या धतीर्वर विकास करण्यासाठी पुढील दहा वर्षाची विकासाची दिशा ठरविण्यासाठी मुख्य सचिवांच्या अध्यक्षतेखाली टास्क फोर्सची स्थापना करण्यात आली आहे.याच टास्क फोर्सच्या आधिपत्याखाली आणखी एका अभ्यासगटाची नियुक्ती करण्यात आली आहे. या अभ्यासगटात 'एचडीएफसी'चे चेअरमन दीपक पारेख, महिन्द अँड महिन्दचे कार्यकारी संचालक आनंद महिंद, गोदरेज कंपनीचे चेअरमन जमशेद गोदरेज, 'कॉन कास्ट इंडिया'चे कार्यकारी संचालक नरेंद नायर आणि टाटा ट्रेन्स लिमिटेडचे कार्यकारी संचालक नोवेल टाटा हे सदस्य राहतील.

या शिवाय नगरविकास विभागाचे प्रधान सचिवांच्या अध्यक्षतेखाली अभ्यास उपगट नेमण्यात आला असल्याची माहिती विशेष प्रकल्प विभागाचे सचिव संजय उबाळे यांनी दिली.

अभ्यास उपगटावर ठाणे, कल्याण, मीरा- भाईंदर आणि नवी मुंबई महापालिका आयुक्त आराखडा अंतिम करण्याचे काम करातील. शहराचा बिझिनेस प्लॅन लवकरच उपगटाने सरकारला सादर करावयाचा आहे.

 
</text>
</doc>
