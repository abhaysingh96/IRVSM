<doc>
<docno>1128126.cms.txt</docno>
<text>
 
महाराष्ट्र
वीजटंचाईला सरकारचा नाकतेर्पणाच जबाबदार
[ Tuesday, May 31, 2005  06:27:59 pm]


म. टा. वृत्तसेवा

अहमदनगर : राज्य वीज मंडळाच्या सिंगल फेज योजनेमुळे शेतीला वीज मिळणार नसल्याने शेताला गांवापासून तोडण्यासाठी शेतकरी विरोधी भूमिका राज्य सरकारने घेतली आहे. राज्यावर सध्या कोसळलेल्या विजेच्या अभूतपूर्व संकटाला काँग्रेस-राष्ट्रवादी आघाडी सरकारच्या नाकतेर्पणाच कारणीभूत असल्याचा आरोप माजी उपमुख्यमंत्री गोपीनाथ मुंडे यांनी केला आहे.

येथील दीनदयाळ पतसंस्थेच्या इमारतीच्या उद्घाटनाप्रसंगी मुंडे बोलत होते. शेतकऱ्यांना मोफत वीज आणि कापसाला 2700 रुपये हमीभाव अशी आश्वासने सरकारने निवडणूक जाहीरनाम्यात दिली. पण या जाहीरनाम्यातील आश्वासनाला न जागून आघाडी सरकारने ग्रामीण जनतेचा विश्वासघात केला आहे. त्यांच्या डोळ्यात धूळफेक केली आहे, असे मुंडे म्हणाले.

एन्रॉनचे पुन्नरुजीवन करण्याचा केंद आणि राज्य सरकारचा निर्णय चांगला आहे. पण या प्रकल्पातून वीज मिळण्यास किमान एका वर्षाचा कालावधी लागेल.

एन्रॉन प्रकल्प समुदात बुडविण्याची घोषणा आपण केली होती. कारण सरकार आणि खासगी कंपन्यांच्या कराराला आपला विरोध होता. प्रकल्पातील संपूर्ण विदेशी गुंतवणूक आणि महागडी वीज यामुळे आपण या कल्पनेच्या विरोधात होतो. युतीच्या काळात आपण केलेल्या करारामुळे या प्रकल्पाची किंमत एक हजार कोटींनी कमी झाली. युतीच्या काळात वीज मंडळ 350 कोटी नफ्यात होते.

आज मात्र वीज मंडळाला तीन हजार 500 कोटींचा तोटा आहे, असे मुंडे यांनी निदर्शनास आणून दिले. शेतकऱ्यांना मोफत वीज दिल्याने वीज महाग होत असल्याच्या आरोपांमध्ये तथ्य नसल्याचे त्यांनी सांगितले.

 
</text>
</doc>
