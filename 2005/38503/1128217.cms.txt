<doc>
<docno>1128217.cms.txt</docno>
<text>
 
बहुतांची अंतरे
बिहारमध्ये दीर्घकाळ राष्ट्रपती शासनच आवश्यक
[ Tuesday, May 31, 2005  08:25:41 pm]


केंद सरकारने राज्यपालांच्या सूचनेवरून विधानसभा भंग करून नव्याने निवडणुका घेण्याचे आदेश दिले आहेत. वादग्रस्त व भ्रष्टाचाराने ओथंबून भरलेल्या बिहारमध्ये परत निवडणुका घेणे म्हणजे अनेक जीवांचे बळी, करोडोंची उलाढाल, प्रशासनावर निष्कारण ताण व अनेक गोष्टींचा सामना करीत सामोरे जाणे आहे. निष्पक्षरीत्या निवडणुका होऊन परत स्थैर्य देणारे सरकार स्थापन होईल, अशीही परिस्थिती नाही.

राजकारण्यांच्या राजकारणापाशी वेळ, पैसा, श्रम यांचे जे नुकसान होते, त्याची भरपाई कोणता पक्ष करून देणार आहे? स्थिर सरकार स्थापन न झाल्यास लोकशाहीच्या नावाने गळा काढायला परत सर्व मोकळे! पाच वर्षांसाठी असलेल्या निवडणुका काही महिन्यांतच घेताना, मतदारांसमोर कोणते तोंड घेऊन हे राजकारणी जाणार आहेत? बिहारकरिता तरी वेगळे कायदे करावेत व दीर्घकाळ राष्ट्रपती शासन ठेवून या चारा घोटाळा बहाद्दर राज्याला वठणीवर आणावे! बस्स झाली लोकशाहीची क्रूर थट्टा!

सतीश कलंत्री, मालेगाव.

 
</text>
</doc>
