<doc>
<docno>1127209.cms.txt</docno>
<text>
 
महामुंबई
आणखी 118 पोलिस अधिकाऱ्यांच्या बदल्या
[ Tuesday, May 31, 2005  12:13:31 am]


म. टा. प्रतिनिधी

मुंबई : पोलिस दलात बदल्या आणि बढत्यांचे सत्र सुरू असताना सोमवारी सहायक पोलिस आयुक्त, पोलिस उपअधीक्षक या पदावरील 118 अधिकाऱ्यांच्या बदल्या करण्यात आल्या असून मुंबईतील 28 सहायक पोलिस आयुक्तांना शहराबाहेर पाठवण्यात आले आहे.

रविवारी पोलिस उपायुक्त ते पोलिस सहआयुक्त या पदावरील 78 अधिकाऱ्यांच्या बदल्या झाल्यानंतर तातडीने दुसऱ्या दिवशी या 118 बदल्या करण्यात आल्या आहेत.

मुंबईबाहेर पाठवलेल्या सहायक आयुक्तपदाच्या अधिकाऱ्यांन अंबादास पोटे (भोकर), लता शिरसाट (ठाणे शहर), बी. के. सोनावणे (बालापूर), व्ही. चंदनशिवे (पूर्णा), टी. के. अगंदे (हिंगोली), बी. व्ही. लहाने (परतूर), पी. पावसकर (सिंधुदुर्ग), एम. बी. कांबळे, व्ही.आर. जाधव, एस. बी. जाधव, एन. के. हिरेखण (सर्व नागपूर), बी. एन. शिरसाट (ठाणे), एम. डी. कांबळे (सावंत-वाडी), एस. डी. तपासे (बीड), बी. बी. यादव (कोपरगाव), उदय पोळ (गडहिंग्लज), आर. के. भोई (मंगलूपीर), डी. वाय. तपासे (गेवराई), आर. एम. सोनावणे (मलकापूर), एस. जी. मामीलवाड (चाकूर), आणि एस. के. ठाकूर (ठाणे) हे आहेत.

मुंबईत आलेल्या उपअधीक्षक दर्जाच्या अधिकाऱ्यांमध्ये शिवाजी शिंदे (नागपूर), आर. के. राठोड (मालेगाव), एस. जी. पगारे (अकोला), आर. जी. शिंदे (नांदेड), सुभाष शंकर कांबळे (पुणे), आर. वाय. मोरे (ठाणे), स्मिता गोलप (सांगली), के. पी. गावीत (रत्नागिरी), नेताजी तांबवेकर (कोकण रेंज), सी. के. कानडे (गोंदिया) यांचा समावेश आहे.

 
</text>
</doc>
