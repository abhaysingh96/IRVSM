<doc>
<docno>1128375.cms.txt</docno>
<text>
 
महामुंबई
...तर सर्वसामान्य मुंबईकर बाहेर फेकला जाईल
[ Tuesday, May 31, 2005  11:51:51 pm]


म. टा. प्रतिनिधी

मुंबई : मुंबईचा विकास करण्यापूवीर् मुंबईतील लोकसंख्येच्याच् प्रश्नाबरोबरच सार्वजनिक वाहतूक आणि पिण्याच्या पाण्याचा प्रश्न, मालमत्ता कर आदींचा विचार न केल्यास सर्वसामान्य माणूस मुंबईच्या बाहेर फेकला जाण्याची भीती मंगळवारी एका परिसंवादात व्यक्त करण्यात आली.

चर्चगेटच्या 'इंडियन मर्चंट्स चेंबर'मध्ये 'मुंबई शहराचा विकास' या विषयावर आयोजित केलेल्या परिसंवादात चेंबरच्या मुंबई विकास समितीचे अध्यक्ष नानिक रुपानी, हिरानंदानी डेव्हलपर्सचे निरंजन हिरानंदानी, स्तंभलेखिका सुचेता दलाल, वास्तुविशारद आणि म्हाडाचे माजी अध्यक्ष चंदशेखर प्रभू, नगर रचनाकार अरविंद आडारकर सहभागी झाले होते. रुपानी म्हणाले की, भारत आथिर्क क्षेत्रात प्रगती करीत आहे. पण नोकऱ्यांच्या संधी उपलब्ध होत नाही. कामगार कायद्यात सुधारणा झाल्याशिवाय देशात गुंतवणूक होणार नाही. उद्योगाला चालना देण्यासाठी सुटसुटीत नियम केले पाहिजेत.

हिरानंदानी यांनी भ्रष्टाचारावर टिका केली. ते म्हणाले की, जगातील सर्व देशात भ्रष्टाचार होतो. पण भारतात एखाद्या कामासाठी पैसे घेऊनही कामे होत नाही. मुंबईच्या विकासासाठी अनेक संधी आहेत. मात्र, त्यासाठी योग्य नेतृत्वाची गरज आहे.

मुंबईतील सार्वजनिक वाहतुकीला प्राधान्य देण्याची गरज प्रभू यांनी व्यक्त केली. मुंबईतील 96 टक्के जनता सार्वजनिक वाहतूक यंत्रणेचा वापर करते. पूल- फ्लायओव्हरचा फायदा केवळ दोन टक्के लोकांना होते. मुंबईतील भाडेनियंत्रण कायद्याचा प्रश्न मिटणे गरजेचे आहे. मालमत्ता करात वाढ झाल्यास शहरात राहाणे सर्वसामान्य माणसाला अजिबात परवडणार नाही. मुंबईचा विकास करताना सर्वसामान्य माणूस बाहेर फेकला जाणार नाही, याची काळजी घेतली पाहिजे, असे ते म्हणाले. अरविंद आडारकर यांनी मुंबईच्या लोकसंख्येबाबत चिंता व्यक्त केली. मुंबईतील झोपड्यांचा प्रश्न मिटविल्याशिवाय मुंबई जागतिक दर्जाचे शहर होणार नाही, असे ते म्हणाले.

 
</text>
</doc>
