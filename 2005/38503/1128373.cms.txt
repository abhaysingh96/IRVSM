<doc>
<docno>1128373.cms.txt</docno>
<text>
 
महामुंबई
सिनेटसाठी पदवीधरांच्या नोंदणीत विक्रमी वाढ
[ Tuesday, May 31, 2005  11:50:32 pm]


म. टा. प्रतिनिधी

मुंबई : विद्यार्थी संघटनांमधील चुरस आणि काही राजकीय पक्षांनी संघटनात्मक स्तरावर घेतलेली दखल, यामुळे यंदा मुंबई विद्यापीठाच्या सिनेटच्या निमित्ताने होणाऱ्या पदवीधरांच्या नोंदणीत विक्रमी वाढ झाली आहे. गेल्या वेळच्या तुलनेत यंदा जवळपास दुप्पट संख्येने पदवीधरांनी नोंदणी केली.

पदवीधरांची नोंदणी करण्याचा आजचा शेवटचा दिवस होता. यंदा विद्यापीठाच्या कलिना कॅम्पसमध्ये 12 हजार 411 आणि फोर्ट कॅम्पसमध्ये 25 हजार 342 अशी एकूण 37 हजार 833 पदवीधरांची नोंदणी केली आहे. गेल्या वेळच्या 19 हजार 966 पदवीधरांच्या तुलनेत ती जवळपास दुप्पट आहे.

यंदा पदवीधरांच्या नोंदणीत झालेली आश्चर्यकारक वाढ विविध विद्याथीर् संघटनांमधील चुरशीचेच चिन्ह समजले जाते. समतावादी छात्रभारती ही विद्याथीर् संघटना यंदा पहिल्यांदाच सिनेटच्या निवडणुका लढवत असून संघटनेच्या कार्यर्कत्यांनी पदवीधरांच्या नोंदणीसाठी जोरदार प्रयत्न केले होते. मात्र, नोंदणीसाठी 40 रुपये फी आकारण्याला तात्विक विरोध असल्याने ही फी रद्द करण्यासाठी संघटनेने आंदोलनाचा मार्ग स्वीकारला आहे. नोंदणीची मुदत संपेपर्यंत संघटनेची विरोधाची भूमिका कायम होती.

राष्ट्रवादी विद्याथीर् काँग्रेस, बहुजन विद्याथीर् परिषद यांनीही नोंदणीसाठी आक्रमकपणे मोहिम राबविली. शिवसेनेचे कार्याध्यक्ष उद्धव ठाकरे यांनी पक्षीय पातळीवर सिनेट निवडणुकीची दखल घेऊन सेनेच्या सर्व शाखाप्रमुखांना किमान 50 पदवीधरांची नोंदणी करण्याचे आदेश दिले होते. सिनेटच्या निमित्ताने विधान परिषदेच्या पदवीधर मतदारसंघाची पूर्वतयारी करण्यासाठी पक्षीय पातळीवर नोंदणीसाठी प्रयत्न करण्यात आल्याचे समजते. प्रसारमाध्यमांतूनही सिनेटची निवडणूक प्रकाशझोतात राहिली.

 
</text>
</doc>
