<doc>
<docno>1128261.cms.txt</docno>
<text>
 
देश-विदेश
'आयएनएस कदंब' नाविक तळ कार्यान्वित
[ Tuesday, May 31, 2005  08:55:58 pm]


भगवान परब

कारवार : प्राचीन काळी कोकणपट्टीवर प्रदीर्घ काळ राज्य करणाऱ्या कदंब राजवटीचं बोधचिन्ह होतं गर्जना करणारा सिंह! कारवारच्या नयनरम्य किनाऱ्यावर आता हा सिंह पुन्हा अवतरला आहे 'आयएनएस कदंब' या नाविक तळाच्या रूपाने.

संरक्षणमंत्री प्रणब मुखजीर् यांच्या हस्ते मंगळवारी एका शानदार सोहळ्यात या नाविक तळाचा पहिला टप्पा कार्यान्वित करण्यात आला. राष्ट्रीय सल्लागार परिषदेच्या सोनिया गांधी यांच्या हस्ते यावेळी फलकाचे अनावरण करण्यात आले. भारतीय नौदलप्रमुख अॅडमिरल अरुण प्रसाद आणि कर्नाटकाचे मुख्यमंत्री धरमसिंग हेसुद्धा उपस्थित होते.

'आयएनस कदंब' हा भारतीय नौसेनेच्या शिरपेचात खोवलेला आणखी एक मानाचा तुरा म्हणता येईल. हा देशातील तिसरा 'इंटिग्रेटेड स्ट्रॅटेजिक नाविक तळ' आहे जेथे ऑपरेशनल फ्लीट लोकेट करता येईल. ही सुविधा यापूवीर् मुंबई आणि विशाखापट्टणम येथेच उपलब्ध होती.

सीबर्ड प्रकल्पातंर्गत कारवार किनाऱ्यावर वसलेल्या या नाविक तळाची मूळ कल्पना होती तत्कालीन नौसेनाप्रमुख ओ. एस. डॉसन यांची. दिवंगत पंतप्रधान राजीव गांधी यांनी 24 ऑक्टोबर 1986 रोजी प्रकल्पाची कोनशिला बसवली. त्यानंतर मात्र विविध कारणांमुळे हा प्रकल्प सुरू होण्यास तब्बल 19 वर्षांचा दीर्घ कालावधी उलटला. भारतीय नौदलाच्या दृष्टीने आजचा क्षण अतिशय महत्त्वपूर्ण आहे, असं अरुण प्रसाद यांनी यावेळी अभिमानाने सांगितलं.

आयएनएस कदंबचं एक वैशिष्ट्य म्हणजे येथील शिप नेव्हल शिप रिपेअर यार्डमधील ड्राय डॉकिंग ऑफ शिपसाठी उपलब्ध असलेली लिफ्ट आणि शिप ट्रान्सफर सिस्टम. शिप लिफ्टमध्ये तब्बल 10 हजार टन वजन उचलण्याची क्षमता आहे. सध्या येथे जहाजं उभी करून ठेवण्यासाठी दोन जेटी आहेत. मात्र यावषीर्च्या अखेरपर्यंत 42 जहाजं सामावून घेण्यासाठी 11 पायर उपलब्ध करून दिले जातील. तसेच पश्चिम नौदल विभागाच्या सुरळीत कामकाजासाठी काही जहाजंही उपलब्ध करून दिली जाणार आहेत.

सीबर्ड प्रकल्पाची एकूण किंमत आहे 35,000 कोटी रुपये. त्यातील आयएनएस कदंबच्या 2500 कोटी रुपयांच्या पहिल्या टप्प्यावर आतापर्यंत 1825 कोटी रुपये खर्च झाले आहेत. या नाविक तळावर एक शहरच वसवण्यात आले आहे.

त्यात निवासव्यवस्था, शॉपिंग काँप्लेक्स, सेलर्स इन्स्टिट्यूट, डेपो शिप, कवायतीसाठीचे मैदान, ड्रील शेड, लॉजिस्टिक्स काँप्लेक्स आदी अनेक सुविधा उपलब्ध आहेत.

शिवाय 'आयएनएचएस पतंजली' नावाचे अत्याधुनिक सुविधांयुक्त 141 खाटांचे एक नवे रुग्णालयही उभारण्यात आले आहे. या प्रकल्पामुळे कारवार परिसरातील जनतेला उपजीविकेची अनेक साधने उपलब्ध होतील.

 
</text>
</doc>
