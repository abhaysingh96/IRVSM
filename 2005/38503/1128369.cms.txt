<doc>
<docno>1128369.cms.txt</docno>
<text>
 
महामुंबई
भास्कर जाधव, हेमेंद मेहता अभिराम सिंह राष्ट्रवादीत
[ Tuesday, May 31, 2005  11:37:14 pm]


म. टा. प्रतिनिधी

मुंबई : शिवसेनेचे भास्कर जाधव आणि भारतीय जनता पक्षाचे हेमेंद मेहता व अभिरामसिंह हे माजी आमदार लवकरच राष्ट्रवादी काँग्रेसमध्ये प्रवेश करणार आहेत. त्यांना पक्षात वाजत गाजत प्रवेश देण्यात येईल, अशी घोषणा राष्ट्रवादीचे प्रदेशाध्यक्ष अरुण गुजराती यांनी मंगळवारी केली. गुजरातमधून 7 वेळा खासदार म्हणून निवडून आलेले सोमजीभाई दामोह यांनी राष्ट्रवादीमध्ये आधीच प्रवेश केल्याचेही त्यांनी सांगितले.

पुढील वर्षी मुंबई महानगर-पालिकेच्या निवडणुका होणार असून मेहता आणि अभिरामसिंह यांच्या पक्षप्रवेशामुळे गुजराथी आणि उत्तर भारतीय मतदारांचा राष्ट्रवादीला चांगला पाठिंबा मिळेल, असा पक्षनेत्यांचा होरा आहे. येत्या काही दिवसांत मुंबईतील आणखी काही महत्त्वाचे नेते राष्ट्रवादीत प्रवेश करणार असल्याचे सांगितले जाते.

पक्षाचे सातवे राष्ट्रीय अधिवेशन नऊ आणि 10 जूनला सुरतमध्ये होणार आहे. अधिवेशनाला 50 ते 60 हजार कार्यकतेर् उपस्थित राहणार असून गुजरातमधील कार्यर्कत्यांची संख्या मोठी असेल, असे गुजराती म्हणाले. काँग्रेसच्या अध्यक्ष सोनिया गांधी यांना अधिवेशनाचे निमंत्रण देण्यात आले. त्या उपस्थित राहू शकणार नसल्या, तरी त्यांचा संदेश घेऊन पक्षाचे ज्येष्ठ नेते सुरतला येणार आहेत. लालूप्रसाद यादव, रामविलास पासवान आणि दयानिधी मारन हे यूपीएचे नेते अधिवेशनाला उपस्थित राहणार असल्याची माहिती त्यांनी दिली.

 
</text>
</doc>
