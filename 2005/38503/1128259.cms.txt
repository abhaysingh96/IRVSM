<doc>
<docno>1128259.cms.txt</docno>
<text>
 
देश-विदेश
मोस्ट वाँटेड नक्षलवादी बिहार पोलिसांच्या ताब्यात
[ Tuesday, May 31, 2005  08:54:58 pm]


वृत्तसंस्था

पाटणा : भारतीय कम्युनिस्ट पक्षाचा (माओवादी) स्वयंघोषित म्होरक्या आणि 'मोस्ट वॉँटेड' नक्षलवादी कामेश्वर बैठा याला विशेष कृती दलाच्या जवानांनी अटक केली. गेल्या दशकापासून फरारी असलेल्या बैठावर पाच लाख रुपयांचे रोख इनाम होते.

बैठाबद्दल मिळालेल्या गुप्त माहितीवरून विशेष कृती दलाच्या जवानांनी स्थानिक पोलिसांच्या मदतीने पाटण्याभोवतीच्या परिसराची नाकेबंदी करून ही कारवाई केली.

70 पोलिसांच्या हत्येप्रकरणी उत्तर प्रदेश आणि झारखंडच्या पोलिसांना बैठा हवा होता. अटकेनंतर त्याला येथील कोतवाली पोलिस ठाण्यात आणण्यात आले. तेथे विशेष कृती दलाच्या जवानांनी त्याची कसून चौकशी केली. त्याच्याकडे कुठलेही शस्त्र आढळले नाही, असे पोलिस महासंचालक आशिष रंजन सिन्हा यांनी सांगितले.

बैठाबद्दल माहिती देणाऱ्याला उत्तर प्रदेश आणि बिहार सरकारने प्रत्येकी दोन, तर झारखंड सरकारने एक लाख रुपयांचे बक्षीस जाहीर केले होते. भूसुरूंग पेरणे आणि त्यांचा अचूक स्फोट घडवून आणण्यात बैठाचा हातखंडा आहे.

 
</text>
</doc>
