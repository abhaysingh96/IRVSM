<doc>
<docno>1128123.cms.txt</docno>
<text>
 
सदर
 पाकसिद्धी : विजय केंकरे
[ Tuesday, May 31, 2005  06:23:58 pm]


ऑथेल्लो, असामी मी असा, नकळत सारे घडले आदी 40 यशस्वी नाटकांना आपल्या दिग्दर्शनाचा परिसस्पर्श देणारे चतुरस्त्र व्यक्तिमत्त्व म्हणजे विजय केंकरे. इन्शाल्लाँ, रस्ते आदी नाटकांद्वारे त्यांनी विविध भूमिका रंगवल्या. सुस्पष्ट उच्चार आणि प्रभावी मुदाभिनय त्यांच्या अभिनयाचं वैशिष्ट्यं. अलीकडेच त्यांनी दिग्दशिर्त केलेली अप्पा आणि बाप्पा, खरं सांगायचं तर ही नाटकं बरीच गाजत आहेत. त्यांची आवडती डिश म्हणजे मुगा गाठी.

मुगा गाठी

साहित्य : पाव किलो मूग, अर्धा वाटी ओलं खोबरं, चार हिरव्या मिरच्या, एक चमचा धणं, चार काळी मिरी, लिंबाएवढी चिंच, चिमूटभर साखर, मीठ-चवीप्रमाणे, एक चमचा तांदळाचं पीठ.

कृती : प्रथम पाव किलो मोड आलेले मूग सालं काढून स्वच्छ करावेत. एका भांड्यात तिप्पट पाणी ठेऊन ते भिजत ठेवावेत. नंतर मंद अग्नीवर धणे आणि मिरी भाजू ते खोबऱ्यासमवेत वाटून घ्यावेत. त्यात मीठ, साखर, चिंचेचा कोळ, पाण्यात कालवलेलं तांदळाचं पीठ घालून मिश्ाण एकजीव करावं.

मूग शिजवल्यावर वाटण घालून अलगद ढवळावेत. मूठभर काजू घालून उकळी आल्यावर गॅस बंद करावा.

संकलन - निनाद पाटील

 
</text>
</doc>
