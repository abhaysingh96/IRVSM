<doc>
<docno>1128168.cms.txt</docno>
<text>
 
अर्थव्यवहार
रेल्वे रूळ ओलांडताना मृत्यू आल्यास...
[ Tuesday, May 31, 2005  07:18:03 pm]


3/1 भारतीय आयुविर्मा महामंडळ वि. श्रीमती उषा जैन (2003) सी.पी.जे 100

विमेदाराने भारतीय आयुविर्मा महामंडळाकडून 1995 साली एक लाख रुपयाची दुप्पट अपघाती विमा संरक्षण असलेली मनी बॅक पॉलिसी विकत घेतली होती. इ. स. 2000 साली रेल्वे क्रॉसिंगचे गेट बंद असताना विमेदार त्याच्या मोटरसायकलवरून रेल्वे रूळ ओलांडू लागला. पण तेथून जाणाऱ्या एका मालगाडीने धडक दिल्यामुळे त्याचा जागीच मृत्यू झाला. पोलिसात तक्रार दाखल झाली. नंतर वारसांनी विमा कंपनीकडे दावा दाखल केला. विमा कंपनीने दावा नाकारला. मात्र विमा कंपनीकडे एकूण विमा हप्ता म्हणून भरलेली रक्कम रु. 40,990/- परत दिली. रेल्वे फाटक बंद असताना रेल्वे रूळ ओलांडणे हा कायद्याचा भंग आहे म्हणून विमा कंपनीने विमा पॉलिसीतील क्र. 10 ची अट दाखवून दावा नाकारला.

वारसांनी जिल्हा ग्राहक न्यायालयात दावा दाखल केला. विमा कंपनी तेथे विमा पॉलिसीतील क्र. 10 च्या अटीप्रमाणे विमेदाराने आत्महत्येचा प्रयत्न केला आहे किंवा जाणूनबुजून स्वत:ला अपघात केला आहे, असे सिद्ध करू शकली नाही. कोर्टाने हेही दाखवून दिले की दिवसातून 17 ते 18 तास ते रेल्वेगेट बंद असते. त्यामुळे त्या गेटशेजारीच रेल्वेने पादचारी, सायकलस्वार आणि दुचाकी वाहनांना जाण्याकरिता एक छोटे गेट केलेले आहे. अपघाती दुप्पट विमा संरक्षण फायदा मिळण्यासाठीच्या अटी आणि तरतुदी यावरही कोर्टाने चर्चा केली. याचप्रमाणे रेल्वे अॅक्ट 1989 चा अभ्यास करून असा निष्कर्ष काढला की, विमेदाराने रेल्वे रूळ ओलांडताना कोणत्याही कायद्याचा भंग केलेला नाही. रेल्वे क्रॉसिंगबद्दल अधिकाधिक सावधगिरी बाळगण्यासाठी उपाय योजण्याची सूचना कोर्टाने सरकारला केली. त्याच वेळी विमा कंपनीचे म्हणणे अमान्य करून विमेदाराला रु. 1 लाख विमा रक्कम 9त्न व्याजासकट देण्याचा आदेश दिला. त्याच बरोबर रु. 500/- खर्चाची रक्कम म्हणून मंजूर केले.

3/2 भारतीय आयुविर्मा महामंडळ वि. श्रीमती रेखा दीक्षित (2003) सी.पी.जे 350

विमेदाराने विमा कंपनीकडे रु. 2,50,000 च्या विमा पॉलिसीसाठी प्रस्तावपत्र दाखल केले आणि पहिला विमा हप्ता रु. 26,170/- विमा कंपनीकडे भरला. दुदैर्वाने विमा कंपनीने प्रस्ताव स्वीकारून पॉलिसी देण्यापूवीर्च विमेदाराचा मृत्यू झाला. विमेदाराच्या पत्नीने जिल्हा ग्राहक न्यायालयात दावा दाखल केला की विमा कंपनीने प्रस्तावपत्र दिल्यावर आणि विमा हप्ता आगावू भरल्यावरसुद्धा विमा पॉलिसी देण्यासाठी जाणूनबुजून विलंब केला आणि टाळाटाळ केली. विमा कंपनीचे म्हणणे असे होते की, विमेदाराला काही वैद्यकीय रिपोर्ट आणि इतर कागदपत्रे दाखल करायला सांगितले होती. ती त्याने न दिल्याने विमा पॉलिसी प्रस्तावपत्र स्वीकारण्यात आले नव्हते. यात विमा कंपनीकडून कुठलीही सेवेतील त्रुटी किंवा निष्काळजीपणा नव्हता. जिल्हा ग्राहक न्यायालयाने मान्य केले की, जोपर्यंत विमा कंपनी प्रस्तावपत्र स्वीकारून पॉलिसी क्रमांक देत नाही तोपर्यंत प्रस्तावपत्र हे निव्वळ प्रस्तावपत्र राहते. त्यामुळे या केसमध्ये विमा काँट्रॅक्ट विमा कंपनीने स्वीकारले नसल्याने, पूर्ण झालेले नाही. मात्र विमा पॉलिसी मॅन्युअलनुसार विमेदाराच्या प्रस्तावपत्रावर त्वरित निर्णन न दिल्याने ही सेवेतील त्रुटी आहे असे गृहित धरण्यास जागा आहे. म्हणून विमा कंपनीने रु. 1,50,000 सानुग्रह अनुदान वारसांना द्यावे असा निर्णय दिला.

याविरुद्ध विमा कंपनीने अपील दाखल केले असता कोर्टाने सांगितले की, जोपर्यंत प्रस्तावपत्र विमा कंपनीकडून स्वीकारले जात नाही तोपर्यंत त्याला काँट्रॅक्ट म्हणता येत नाही. त्यामुळे विमा कंपनीवर दावा देणे बंधनकारक नाही. दुसरे असे की, सेवेतील त्रुटी या सबबीखाली भरपाई मिळण्यासाठी त्या दोघात ग्राहक संबंध निर्माण होणे आवश्यक असते. येथे विमा प्रस्तावपत्र स्वीकारले न गेल्याने विमेदार अजून ग्राहक बनलेला नाही. त्यामुळे ग्राहक न्यायालयाच्या अधिकारात हा खटला येत नाही. आणखी एक अत्यंत महत्त्वाची गोष्ट येथे कोर्टाने नमूद केली ती म्हणजे ग्राहक न्यायालयांना सानुग्रह अनुदान मंजूर करता येत नाही आणि तसा आदेश ग्राहक न्यायालयाच्या न्यायकक्षेत येत नाही. त्यामुळे सानुग्रह अनुदान देण्याचा जिल्हा ग्राहक न्यायालयाचा निर्णय रद्द केला.

- क्षितिज पाटुकले

 
</text>
</doc>
