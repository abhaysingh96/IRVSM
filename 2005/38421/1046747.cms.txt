<doc>
<docno>1046747.cms.txt</docno>
<text>
 
महामुंबई
...तर, गिरण्यांच्या जमिनी ताब्यात घेऊ
[ Thursday, March 10, 2005  12:02:49 am]


म. टा. विशेष प्रतिनिधी

मुंबई : भाडेपट्ट्याने गिरण्यांना दिलेल्या जमिनी मुदत संपल्यावर सरकार ताब्यात घेईल, असे आश्वासन मुख्यमंत्री विलासराव देशमुख यांनी बुधवारी मंत्रिमंडळाच्या बैठकीनंतर वार्ताहर बैठकीत दिले.

मुंबईतील काही गिरण्यांना मुंबई इंप्रूव्हमेंट ट्रस्ट, महापालिका आणि सरकारने जमिनी भाडेपट्ट्याने दिल्या होत्या, असे स्पष्ट झाले आहे. ज्या कारणासाठी गिरण्यांना जमिनी दिल्या होत्या, ते कारणही आता संपुष्टात आले आहे. तेव्हा मुंबईच्या विकासाच्या दृष्टीने या जमिनी ताब्यात घेणार काय, अशी विचारणा मुख्यमंत्र्यांकडे करण्यात आली. तेव्हा ते म्हणाले की, भाडेपट्ट्याने दिलेल्या जमिनी सरकार ताब्यात घेईल.

जमिनी भाडेपट्ट्याच्या असतानाही ' फिनिक्स मिल ' सारख्या काही मालकांनी तिथे इमारती बांधून विकल्या आहेत त्याचे काय, असे विचारता प्रत्येक गिरणीचे प्रकरण तपासून योग्य तो निर्णय घेतला जाईल, असे मुख्यमंत्र्यांनी सांगितले.

 
</text>
</doc>
