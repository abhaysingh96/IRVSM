<doc>
<docno>1047713.cms.txt</docno>
<text>
 
प्रगती फास्ट
प्रॅक्टिकल वर्क महत्त्वाचं
[ Thursday, March 10, 2005  07:01:48 pm]


बॅचलर ऑफ आकिर्टेक्चरच्या मे 2004 मध्ये घेण्यात आलेल्या परीक्षेत निशू सिंहा ही विद्याथिर्नी मुंबई युनिव्हसिर्टीतून पहिली आली. वांदे इथल्या भाऊसाहेब हिरे कॉलेज ऑफ आकिर्टेक्चरच्या निशू सिंहाला 68.25 टक्के मार्क्स मिळाले. तिला जहांगीर श्रॉफ गोल्ड मेडलने सन्मानित करण्यात आलं. परीक्षेसाठी पूर्वतयारी कशी केली, याची तिने दिलेली माहिती...

मी मूळची पाटण्याची. हजारीबाग परिसरातील कॅरामल र्गल्स हायस्कूलमध्ये शालेय शिक्षण पूर्ण केलं. त्यानंतर पाटणा महिला कॉलेजमध्ये सायन्स शाखेत प्रवेश घेतला. मला इंजिनीअर व्हायचं होतं. पण बारावीला थोडे कमी मार्क्स मिळाले आणि इंजिनीअर होण्याची इच्छा काही पूर्ण झाली नाही. पाटण्यामधूनच बीएस्सीपर्यंतचं शिक्षण पूर्ण केलं.

मुंबईत आल्यावर टाइम्समधील जाहिरात वाचून मला आकिर्टेक्चर शाखेविषयी कळलं. निव्वळ बीएस्सीच्या डिग्रीवर समाधान मानणाऱ्यांपैकी मी मुळीच नव्हते. काहीतरी क्रिएटिव करण्याची इच्छा होती. प्रवेशपरीक्षेनंतर मला वांदे इथल्या भाऊसाहेब हिरे आकिर्टेक्चर कॉलेजमध्ये पाच वर्षं कालावधीच्या फूल टाइम कोर्सला प्रवेश मिळाला आणि मी मुंबईत वास्तव्य करू लागले. आकिर्टेक्चर कोर्सच्या पाच वर्षांत एकूण दहा सेमिस्टर असतात. आठव्या सेमिस्टरमध्ये संशोधनात्मक प्रकल्प निवडायचा असतो. नवव्या सेमिस्टरमध्ये थिसेस सादर करावा लागतो. मी प्रोजेक्टसाठी विषय घेतला - ' रांचीमध्ये अॅस्ट्रोनॉमिक्स आणि अॅस्ट्रोफिजिक्स जागृती केंदाची स्थापना ' या प्रोजेक्टला तीनशे मार्क्स असतात. हे प्रोजेक्ट करताना मला सगळ्यात जास्त शास्त्रज्ञ वाहिया आणि डॉ. नारळीकर यांनी मार्गदर्शन केलं.

रांची परिसरात अॅस्ट्रोफिजिक्स या विषयाची जागृती आजपर्यंत नाही. या उद्दिष्टानेच प्रोजेक्टसाठी ' अॅस्ट्रॉनॉमिक आणि अॅस्ट्रोफिजिक्स केंद ' हा विषय निवडला. त्याचप्रमाणे वेधशाळा हा तर जागृती केंदाचा अविभाज्य घटक आहे. त्यासाठी रांची इथल्या युनिव्हसिर्टीच्या बाजूच्या परिसरात एक आठवडा सव्हेर् केला. तिथला परिसर, बिल्डिंगचे फाटो काढले आणि लोकांशीही संवाद साधला. बंगलोरची वेधशाळा , ' आयुका ' ( पुणे)मध्ये जाऊन माहिती जमवली. प्रोजेक्टसाठी केस स्टडीवर खूप भर दिला. या प्रोजेक्टनंतर आम्हाला व्हायवा द्यावा लागतो.

या प्रमुख विषयांबरोबर नवव्या सेमिस्टरला वकिर्ंग ड्रॉइंग्ज, बिल्डिंग कन्स्ट्रक्शन, थिअरी ऑफ स्ट्रक्चर, सविर्सेस, प्रोजेक्ट मॅनेजमेण्ट यासारख्या विषयांचा अभ्यास करावा लागतो. सविर्सेस विषयात विजेचा वापर, उपलब्धता, ड्रिनेज सिस्टिम, पावसाच्या पाण्याचा कन्स्ट्रक्शनवर होणारा परिणाम, प्लम्बिंग आदी गोष्टींचा समावेश असतो. एखादा प्रकल्प कसा आखावा, त्याचं नियोजन कसं करावं, याचा अभ्यास प्रोजेक्ट मॅनेजमेण्टमध्ये विद्याथीर् करतात. यात आम्ही सव्हेर्क्षणासाठी वांदे-कुर्ला संकुल परिसरातील ' बँक ऑफ इंडिया ' च्या इमारतीची निवड केली होती.

थिअरी ऑफ स्ट्रक्चरमध्ये मॅथ्स आणि फिजिक्स विषयांचा वापर करावा लागतो. एखाद्या खांबाची लांबी, रुंदी, उंची, बिल्डिंग किती मजले बांधावी, त्यातील खांबांंचं वजन बिल्डिंगला कितपत पेलू शकतं, यासारख्या गोष्टींचा या विषयात समावेश असतो.

दहाव्या सेमिस्टरमध्ये एखाद्या आकिर्टेक्ट फर्ममध्ये जॉब करावा लागतो. या विषयालाही शंभर मार्क्स असतात. लेक्चर्सपुरता कॉलेजचा अभ्यास मर्यादित नव्हता. रोज काहीनाकाही असाइनमेण्ट्स असायच्या. त्याला ठराविक मार्क्स असल्यामुळे दुर्लक्ष करणं शक्यच नव्हतं.

आकिर्टेक्चर शाखेत प्रोजेक्ट आणि तुमच्या असाइनमेण्ट्सला खूप महत्त्व असतं. तुम्हाला प्रोजेक्ट पूर्ण करता आला नाही किंवा त्यात काही त्रुटी राहील्या तर या क्षेत्रात पुढे टिकाव लागणं शक्य नाही. तज्ज्ञांनी प्रोजक्टसाठी घेतलेला व्हायवा आणि प्रोजेक्ट या दोन गोष्टींना विद्यार्थ्यांनी कोर्सदरम्यान सगळ्यात जास्त महत्त्व दिलं पाहिजे. ' जहांगीर श्रॉफ गोल्ड मेडल ' ची मी मानकरी ठरले, तेव्हा माझ्या पाच वर्षांच्या मेहनतीचं फळ मिळाल्याचा आनंद झाला.

गणेश आचवल

 
</text>
</doc>
