<doc>
<docno>1047714.cms.txt</docno>
<text>
 
प्रगती फास्ट
परीक्षेचा फॉर्म्युला
[ Thursday, March 10, 2005  07:02:45 pm]


दहावीची परीक्षा 15 मार्चला सुरू होणार आहे. परीक्षेचं टेन्शन येणं साहजिकच असतं. तुमचं यश हे मेहनत आणि स्ट्रेसचं मॅनेजमेण्ट कसं करता, यावर अवलबून असतं. स्मरणशक्ती विषयाचा सखोल अभ्यास असलेल्या सुरेश शर्मा यांनी विद्यार्थ्यांसाठी काही खास टिप्स इथे दिल्या आहेत.

उत्तरं लिहिताना मुद्दे ठळक अक्षरात लिहा. अधोरेखित केलं तर परीक्षकांना उत्तरं कमीतकमी वेळात लक्षात येतात. दीघोर्त्तरी प्रश्नांमध्ये 15 ते 20 वाक्यांच्या अंतराने येणारे हे मुद्दे ठळकपणे दर्शवले तर स्कोअर जास्त करता येतो.

मराठी विषयाचा अभ्यास करताना त्यातील धडा वा कविता यांच्या लेखकालाच कथेचं, कवितेचं पात्र बनवलं, तर लेखक कवी यांची नावं लक्षात ठेवण्याची गरज नाही.

टेन्शन रिलॅक्स करण्यासाठी मराठी, हिंदी, इतिहास, जिओग्राफी, बॉटनी, केमिस्ट्री, फिजिक्स, मॅथ्स यापैकी सोपा विषय सर्वप्रथम अभ्यास करायला घ्या. अभ्यास करताना मुळात तुम्ही ध्येयाचा विचार करायला पाहिजे. मन एकाग्र करण्यासाठी ध्येयकेंदित अभ्यासाची मदत होते.

शेवटच्या टप्प्यात विषयाची उजळणी करताना तोंडी प्रश्नपत्रिका सोडवण्याचा प्रयत्न करा. वेळ ठरवून पेपर सोडवले तर मेंदूसुद्धा वेगाने काम करू लागतो.

बहुतांश दहावीच्या विद्यार्थ्यांबरोबर पालकांनाही परीक्षेचं टेन्शन येतं. घरातल्या या वातावरणाचा अभ्यासाच्या दृष्टिकोनातून वाईट परिणाम होऊ शकतो. त्यामुळे विद्याथीर् आणि पालकांनीही मानसिक तयारी करायला हवी.

काही वेळा मेंदू ब्लँक होण्याचे प्रकार घडतात. विद्यार्थ्यांनी कितीही प्रयत्न केला तरी पाठांतर केलेलं आठवत नाही. जर शब्दांना चित्रित रूप दिलं, तर तुमचा मेंदू संभ्रमात पडणार नाही, हे लक्षात ठेवून अभ्यासाचं तंत्र वापरा.

खास मेरिटमध्ये

येण्यासाठी काही सूचना :

तुम्हाला कोणता विषय महत्त्वाचा वाटतो, ते स्वत:च ठरवा. अभ्यास करताना त्या विषयाला सर्वाधिक प्राधान्य द्या. कठीण वाटणाऱ्या विषयांचं टेन्शन घेऊ नका. शेवटच्या टप्प्यात शक्य असेल तरच अभ्यास करा. मॅथ्सचा अभ्यास आणि त्यातील इतर घटकांची निवड उजळणी करताना महत्त्वाची गोष्ट असते. संपूर्ण टॉपिकची उजळणी होईल, अशा उदाहरणांचा सराव करा. त्यामुळे तुमचा वेळ वाया जाणार नाही.

शिवाय तुमच्या मनात काही शंका असतील तर तुम्ही सुरेश शर्मा यांनी आयोजित केलेल्या ' स्मरणशक्ती विकास ' या विनामूल्य कार्यशाळेत भाग घ्या. ही कार्यशाळा शनिवार-रविवार संध्याकाळी सहा वाजता होणार आहे.

संपर्क : इन्स्टिट्युट ऑफ मेमरी, घनश्यामदास पोदार हायस्कूल, जे.बी. नगर, अंधेरी (पूर्व), टेलिफोन नंबर :56071472. मोबाइल नंबर : 9892775583.

सुरेशचंद वैद्य

 
</text>
</doc>
