<doc>
<docno>1047851.cms.txt</docno>
<text>
 
अर्थव्यवहार
टाटा इडिकॉमतर्फे महिलासांठी वूमन्स झोन
[ Thursday, March 10, 2005  08:05:22 pm]


म. टा. व्यापार प्रतिनिधी

मुंबई : टाटा इंडिकॉमने त्यांच्या महिला मोबाइल ग्राहकांसाठी मंगळवारी आंतरराष्ट्रीय महिला दिनानिमित्त ' वुमन्स झोन ' ही विशेष सेवा योजना सुरू केली. याअंतर्गत टाटा इंडिकॉमच्या हँडसेटवर खास महिलांसाठी विशेष पोर्टल सुरू करण्यात आले आहे.

मोबाइल ग्राहकांची संख्या दिवसेंदिवस वाढत असून त्यांत महिलांची संख्याही लक्षणीय आहे. कंपनीनेच केलेल्या एका पाहणीनुसार , 27 टक्के महिलांना स्वत:चा मोबाइल असावा, असे वाटत असते. 25 ते 35 वषेर् वयाच्या तरुणी आणि महिला हे या योजनेसाठी टाटा इंडिकॉमचे लक्ष्य आहे.

टाटा टेलिसविर्सेसचे माकेर्टिंग प्रेसिडेंट हरीश भट म्हणाले की, आमच्या महिला ग्राहकांना खास आणि सवोर्त्तम सेवा देणे हा ' वुमन्स झोन ' योजनेचा उद्देश आहे.

' वुमन्स झोन ' म्हणजे महिलांसाठी एक प्रकारचे ' वन स्टॉप शॉप ' आहे. लाइफस्टाइल आणि करिअरसंबंधी विविध माहिती या पोर्टलवर चटकन मिळू शकते. काही प्रश्न विचारायचे असल्यास टाटा टेलिसविर्सेसचे खास सेलेब्रिटी पॅनल उपलब्ध असेल. याशिवाय मित्र- मैत्रिणींना पोर्टलवरील रंजक माहितीही फॉरवर्ड करता येईल. मार्च महिन्यासाठीचे पोर्टल विनामूल्य आहे. नंतर या सेवेसाठी काही किंमत मोजावी लागेल.

टाटा इंडिकॉमच्या सर्व प्रीपेड आणि पोस्टपेड महिला ग्राहकांसाठी सेवा उपलब्ध आहे. 8282 वर एसएमएस पाठवून अधिक माहिती मिळू शकेल.

 
</text>
</doc>
