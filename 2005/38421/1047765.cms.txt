<doc>
<docno>1047765.cms.txt</docno>
<text>
 
महामुंबई: मुंबई टाइम्स
एका बायपासचा 'फायनल ड्राफ्ट'!
[ Thursday, March 10, 2005  07:25:16 pm]


मुंबई टाइम्स टीम

आपल्या दीर्घ आजाराने अनेकांशी हृदयसंवाद साधत मैत्र निर्माण करणारे लेखक अनंत सामंत यांनी आपल्या बायपास सर्जरीला एक वर्ष झाल्याच्या निमित्ताने एक आगळा वेगळा हृदयमित्र मेळा आयोजित केला आहे. रविवार , 13 मार्च रोजी दुपारी त्यांचे मित्र-मैत्रिणी, शस्त्रक्रिया करणारे डॉक्टर्स आणि चाहते त्यांच्या हृदयाचं अभिष्ट चिंतण्यासाठी प्रभादेवीच्या रवींद नाट्य मंदिरात जमणार आहेत. आपल्या या सुहृदांसाठी सामंतांनी ' फायनल ड्राफ्ट ' या फक्कड नाटकाचा प्रयोग ठेवलाय.

पेशाने खलाशी आणि वृत्तीने कलंदर असणाऱ्या अनंत सामंतांचं ' बायपासचे दिवस ' हे ' मुंबई टाइम्स ' मधलं सदर प्रचंड लोकप्रिय ठरलं. जिवावरचा आजार म्हणवल्या जाणाऱ्या हृद्रोगाशी त्यांनी हसत हसत सामना करून निर्भर जीवनदृष्टीचं दर्शन घडवलं. या सदरामुळे त्यांना अनेक नवे मित्र मिळाले. असंख्य नवे चाहते मिळाले. या लोकप्रिय कादंबरीकाराचा आणखी गोतावळा वाढला. त्यांच्या आजारपणात तर त्यांना अनेक मित्र-मैत्रिणींनी मोठी मदत केली होतीच. डॉ. पवन कुमार यांनी अत्यंत सफाईने शल्यक्रिया केली. या सगळ्यांचं ऋण औपचारिक पद्धतीने न मानात त्यांच्या संगतीत काही क्षण घालवून त्यांच्याशीच संवाद साधावा, असं सामंतांना वाटलं आणि त्यांनी हृदयमित्रांना साद घातली.

रवींद नाट्य मंदिरात 13 मार्च रोजी दुपारी तीन वाजता जमणाऱ्या सामंतमित्रांच्या मेळ्याला डॉ. पवन कुमार यांच्यासह डॉ. अजय चौरसिया, डॉ. नितीन गोखले, डॉ. सुरेंद विलणकर हे हृदय चिकित्सकही येणार आहेत. वृत्त निवेदक प्रदीप भिडे असणार आहेत. या वेळी नेहमीच्या पाटीर् बिझनेसला फाटा देऊन सामंतांनी ' फायनल ड्राफ्ट ' या प्रायोगिक रंगभूमीवर सध्या गाजत असलेल्या नाटकाचा प्रयोग आयोजित केलाय. गिरीश जोशी या तरुण लेखक-दिग्दर्शकाचं हे नाटक मोठ्या प्रमाणावर पाहिलं जावं, अशी आपली प्रमाणिक इच्छा असल्याचं सामंतांनी सांगितलं. या नाटकाला मोठी गदीर् व्हावी म्हणून छोट्या नाट्यगृहाऐवजी रवींद नाट्य मंदिर हे मोठं थिएटर मुद्दामच घेतलं, असं ते म्हणाले. त्यामुळे या कार्यक्रमाचं निमंत्रण चांगल्या नाटकाच्या शोधात असलेल्या प्रत्येक नाट्यप्रेमीला आहे. मात्र येणाऱ्या रसिकाने येताना आपल्यासोबत या बातमीचं कात्रण आणावं, एवढीच एक माफक अट सामंतांनी ठेवली आहे. अर्थात, कुणीही भेटवस्तू वा पुष्पगुच्छ आणू नये, अशी प्रमुख अट आहेच. फक्त यावं, गप्पा माराव्यात आणि गिरीश जोशी-मुक्ता बवेर् यांच्या ' फायनल ड्राफ्ट ' चा आस्वाद घ्यावा, एवढीच इच्छा आहे.

 
</text>
</doc>
