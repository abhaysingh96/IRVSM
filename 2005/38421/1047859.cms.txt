<doc>
<docno>1047859.cms.txt</docno>
<text>
 
देश-विदेश
एस. बंगारप्पा यांचा लोकसभेचा राजीनामा
[ Thursday, March 10, 2005  08:09:00 pm]


वृत्तसंस्था

नवी दिल्ली : लोकसभा निवडणुकीच्या तोंडावर भाजपमध्ये प्रवेश करणारे कर्नाटकाचे माजी मुख्यमंत्री एस. बंगारप्पा यांनी गुरुवारी लोकसभा सदस्यत्वाचा राजीनामा देऊन समाजवादी पक्षात प्रवेश केला. त्यांना कर्नाटक समाजवादी पक्षाचे प्रदेशाध्यक्ष म्हणून नेमण्यात आले आहे.

बंगारप्पा यांनी लोकसभा सदस्यत्वाचा राजीनामा देणारे पत्र आपल्याला दिल्याचे लोकसभेचे अध्यक्ष सोमनाथ चटजीर् यांनी प्रश्ानेत्तराच्या तासापूवीर् सांगितले. तसेच त्यांचा राजीनामा स्वीकारल्याचेही चटजीर् यांनी जाहीर केले.

लोकसभा निवडणुकीपूवीर् बंगारप्पा यांनी भारतीय जनता पक्षात प्रवेश करून शिमोगा मतदारसंघातून निवडणूक जिंकली होती. या आठवड्याच्या प्रारंभी ते भाजपतून बाहेर पडले होते.

बंगारप्पा यांनी समाजवादी पक्ष व त्याचे अध्यक्ष मुलायमसिंग यादव यांची तोंड भरून स्तुती केली आहे. भाजप आणि काँग्रेसपासून सारख्याच अंतरावर राहण्याच्या आपल्या भूमिकेपासून समाजवादी पक्ष कधीही दूर गेला नाही, अशी प्रशंसा त्यांनी केली.

प्रदेशाध्यक्ष केले नाही म्हणून भाजपला सोडचिठ्ठी दिल्याच्या वृत्ताचे त्यांनी खंडण केले. इंदिरा व राजीव गांधी यांनी आपल्याला काही न मागताच प्रदेशाध्यक्षपद आणि मुख्यमंत्रिपद दिले होते. भाजपकडे असे आहेच काय की ते मला देऊ शकतील, असा सवाल त्यांनी केला.

बंगारप्पा समाजवादी पक्षात आल्यास पक्षाची ताकद वाढेल, असे सांगत मुलायमसिंग यादव यांनी त्यांच्या पक्षप्रवेशाला हिरवा कंदील दिला आहे. बंगारप्पा यांनी 25 मार्चला बंगलोर येथे समाजवादी पक्षाचा मेळावा आयोजित केला आहे. यादव यांनी त्यांना यापूवीर्ही समाजवादी पक्षाचे प्रदेशाध्यक्ष केले होते.

 
</text>
</doc>
