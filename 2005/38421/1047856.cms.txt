<doc>
<docno>1047856.cms.txt</docno>
<text>
 
देश-विदेश
माधवराव शिंदे यांच्यावर टपाल तिकीट
[ Thursday, March 10, 2005  08:07:41 pm]


वृत्तसंस्था

नवी दिल्ली : दिवंगत काँगेस नेते माधवराव शिंदे यांनी भारतीय राजकारणाचे खऱ्या अर्थाने प्रतिनिधीत्व केले व देशातील धर्मनिरपेक्ष राजकारणासाठी काम केले, असे गौरवोद्गार काँगेस अध्यक्ष सोनिया गांधी यांनी काढले.

माधवराव शिंदे यांच्या 60 व्या जयंतीनिमित्त गुरुवारी त्यांना श्रद्धांजली वाहण्यात आली व त्यांच्या सन्मानार्थ काढण्यात आलेल्या टपाल तिकिटाचे प्रकाशन करण्यात आले. या समारंभात त्या बोलत होत्या.

सधन घरात जन्म घेऊनही शिंदे यांनी आपल्या मतदारसंघाच्या व देशाच्या विकासासाठी भारतीय राजकारणाच्या खडतर वाटेवर प्रवास केला. भारताच्या जलद आधुनिकीकरणासाठी ते सातत्याने प्रयत्नशील राहिले. क्रिकेटच्या विकासातही त्यांचे महत्त्वाचे योगदान होते, असे गांधी यांनी नमूद केले.

केंदीय दळणवळण मंत्री दयानिधी मारन यांनी शिंदे यांच्या सन्मानार्थ काढण्यात आलेल्या टपाल तिकिटाचे प्रकाशन केले. शिंदे यांच्या पत्नी, पुत्र व खासदार ज्योतिरादित्य शिंदे व कुटंुंबियांसह लोकसभाध्यक्ष सोमनाथ चटजीर्, मनुष्यबळ विकासमंत्री अर्जुन सिंग, अर्थमंत्री पी. चिदम्बरम, भाजपचे सरचिटणीस अरुण जेटली आदी या सोहळ्यास उपस्थित होते.

 
</text>
</doc>
