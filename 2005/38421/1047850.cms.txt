<doc>
<docno>1047850.cms.txt</docno>
<text>
 
अर्थव्यवहार
सेन्सेक्स किरकोळ वधारला
[ Thursday, March 10, 2005  08:04:28 pm]


म. टा. बाजार प्रतिनिधी

मुंबई : मुंबई शेअर बाजारात गुरुवारीही खेरदी- विक्रीची रेटारेटी अनुभवास आली. सार्वजनिक तेल कंपन्या आणि बँकांच्या शेअर्सना मागणी होती. मात्र, टेक्नॉलॉजी, फार्मा आणि स्टील कंपन्यांच्या शेअर्सना विक्रीचा फटका बसला. या रस्सीखेचीत सेन्सेक्स 14.83 अंशांनी वाढून 6907.65 वर स्थिरावला.

परदेशी गुंतवणूकदारांकडून सातत्याने होत असलेली खरेदी आणि करेक्शनच्या आग्रहास्तव दलालांकडून होत असलेली विक्री यांच्यामुळे सेन्सेक्समध्ये गेले दोन दिवस फार बदल झालेले नाहीत. सेन्सेक्स 6800 च्या खाली जाणार नाही आणि 6950 च्या वरही जाणार नाही, असा साधारण प्रमुख दलालांचा पवित्रा आहे. रिलायन्स, ओएनजीसी, स्टेट बँक, आयटीसी, एचडीएफसी, गेल आणि ग्रासीम या शेअर्सचे भाव वधारले. मात्र, इन्फोसिस, सत्यम, विप्रो, टीसीएस हे आयटी स्टॉक घसरले.

 
</text>
</doc>
