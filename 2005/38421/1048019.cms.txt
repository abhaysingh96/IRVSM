<doc>
<docno>1048019.cms.txt</docno>
<text>
 
क्रीडा
अडीचशे ते साडेतीनशे धावांची आघाडी घेण्याचा प्रयत्न
[ Thursday, March 10, 2005  10:17:07 pm]


मोहाली : भारताची स्थिती मजबूत वाटत असून आता अडीचशे ते साडेतीनशे धावांची आघाडी घेण्याचा आमचा प्रयत्न राहील, अशी प्रतिक्रीया वीरेंदर सेहवागने व्यक्त केली.

पाकिस्तानविरुद्धच्या पहिल्या कसोटी क्रिकेट सामन्यात सेहवागने शानदार शतक झळकावून प्रेक्षकांना खूश करून टाकले. आता आघाडी वाढवायची आणि पाकिस्तानवर दडपण आणायचे असे आम्ही ठरवले आहे असे त्याने सांगितले.

सेहवाग म्हणाला, आम्ही सुस्थितीत आहोत. आता शुक्रवारी धावा भराभर वाढवण्याचा आमचा प्रयत्न असेल. द्विशतक झळकावायची माझी जिद्द होती. पण ते मी पूर्ण करू शकलो नाही याची हळहळ वाटते आहे. मी माझ्या नैसगिर्क वृत्तीनुसार खेळलो. तुम्ही कोणत्या चेंडूवर बाद व्हाल ते सांगणे शक्य नसते. जोपर्यंत क्रीझवर असता तेवढ्यात जास्तीत जास्त धावा फटकावायच्या हा माझा निर्धार होता. मी द्विशतकी मजल काही मारू शकलो नाही, पण शतक तर झळकावले याचेही समाधान वाटते.

पाकिस्तानविरुद्धचे त्याचेे हे दुसरे शतक. दोन्ही शतके माझ्या कायम लक्षात रहातील, असे सेहवागने सांगितले. गेल्या वषीर् मुल्तान कसोटीत सेहवागने पाकविरुद्ध त्रिशतक साजरे करताना साऱ्यांची वाहवा मिळवली होती.

 
</text>
</doc>
