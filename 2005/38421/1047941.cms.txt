<doc>
<docno>1047941.cms.txt</docno>
<text>
 
बहुतांची अंतरे
मुंबईतून हटवलेल्यांचे लोंढे वसईत?
[ Thursday, March 10, 2005  09:01:29 pm]


वसईत एक मार्च रोजी घडलेली घटना, म्हणजे गेले काही महिने चाललेल्या चोरी, दरोडेखोरीच्या त्रासाविरुद्ध झालेला सामूहिक उदेक होता. अशा तऱ्हेने कायदा हातात घेणे समर्थनीय नसले, तरी समूहाचे मानसशास्त्र बऱ्याचदा अशा घटनांचा विचार (पुनविर्चार) करायला लावते आणि मग अशा घटनांचे अपवादात्मक समर्थनही करावे लागते.

वसईत गेल्या काही काळापासून चोराचिलटांचा सुळसुळाट माजला आहे. विशेषत: वसई (पश्चिम) भागातील ग्रामीण भागात मोटारपंप, सायकली, मोटारसायकली, भांडीकुंडी, घराबाहेरच्या किमती वस्तूंची चोरी, घरफोड्या, दागिने हिसकावणे, लूटमार, बँकदरोडे अशा प्रकारांनी लोकांमध्ये भीतीचे आणि संतापाचे वातावरण पसरले होते.

मुंबईतील हटवलेल्या तसेच रोज नव्याने येणाऱ्या लोकांनी इथल्या जमिनींवर आता बस्तान बांधायला बिनदिक्कतपणे सुरुवात केली आहे. ' भंगारवाले ' हीच त्यांची मुख्य ओळख. त्यांना रेशनकार्ड, पाणी, प्रसंगी वीज, जमीन कशी काय मिळते, हा शोधपत्रकारितेचा विषय आहे. वसईच्या रस्त्यांवरून हल्ली रोज सरासरी आठ ते दहा भंगारवाले (रोज नवा चेहरा) गाड्या घेऊन फिरत असतात. सामान्यत: स्थानिक माणसांची वस्ती जिथे विरळ किंवा जवळजवळ नाहीच, अशा भागांत ही मंडळी राहतात. उदा. पाचूबंदर डपिंग ग्राऊंडशेजारी, निर्मळ शिवालयाजवळील भाग. वसई परिसरात त्यांची संख्या किमान 50 हजार असावी, असा अंदाज आहे.

त्यामुळे वसईतील चारही नगरपरिषदांनीही आता सामूहिक जबाबदारी स्वीकारून बाहेरच्या लोंढ्यांना प्रतिबंध केला पाहिजे. मुंबईजवळचे ऐतिहासिक, सुसंस्कृत शहर म्हणून वसईची ओळख आता ' बंगाल-बिहार ' अशी होऊ देऊ नये. नालासोपारा (पूर्व) भागाचा मिनीबिहार झालाच आहे. आता उर्वरित ' वस्तपुरी ' ची शांती अभंग राहो, हीच इच्छा.

संदीप ल. राऊत, वसई.

 
</text>
</doc>
