<doc>
<docno>1048088.cms.txt</docno>
<text>
 
महामुंबई
5 महामार्ग चौपदरी होणार
[ Thursday, March 10, 2005  11:14:43 pm]


म. टा. प्रतिनिधी

मुंबई : राज्यातील 927 किलोमीटर लांबीच्या पाच महामार्गांच्या चौपदरीकरणास केंदीय मंत्रिमंडळाने मान्यता दिली असून वर्षभरात यावर चार हजार कोटी रुपयांची गुंतवणूक होणार असल्याची माहिती राज्याचे सार्वजनिक बांधकाम मंत्री छगन भुजबळ यांनी दिली.

राज्याच्या सार्वजनिक बांधकाम खात्यातफेर् श्री. भुजबळ यांनी डिसेंबर महिन्यात केंदीय कृषीमंत्री शरद पवार व रस्ते वाहतूक मंत्री टी. आर. बालू यांच्यासमोर राज्यातील रस्त्यांबाबत सादरीकरण केले आहे. त्याचआधारे पाच महामार्गांच्या कामास केंदीय मंत्रिमंडळाने मान्यता दिली आहे. यात नागपूर-तळेगाव- अमरावती 146 किलोमीटर, नागपूर- रायपूर-दुर्ग या रस्त्याचा राज्याच्या सीमेपर्यंतचा 150 किलोमीटरपर्यंतचा टप्पा, पुणे-सोलापूर 170 किलोमीटरचा टप्पा, मुंबई-गोवा मार्गावरील पनवेल- इंदापूर हा 84 किलोमीटरचा रस्ता व मुंबई-नासिक-धुळे या मध्यप्रदेशच्या सीमेपर्यंतचा 375 किलोमीटर लांबीच्या रस्त्याचा समावेश आहे.

राष्ट्रीय महामार्ग प्राधिकरणाच्या माध्यमातून बांधा-वापरा-हस्तांतरीत करा या तत्वानुसार ही सर्व कामे केली जाणार असून यात चार हजार कोटी रुपयांची गुंतवणूक अपेक्षित आहे. पाचपैकी मुंबईनासिकधुळे या महामार्गाचे काम प्रत्यक्ष सुरू करण्याची सर्व तयारी पूर्ण झाली असून लवकरच शरद पवार व टी. आर. बालू यांच्याहस्ते या कामाचे भूमीपूजन होईल, असे भुजबळ म्हणाले.

 
</text>
</doc>
