<doc>
<docno>1048008.cms.txt</docno>
<text>
 
देश-विदेश
दुसऱ्या 'दांडी यात्रे'पासून गांधीवादी बुजुर्ग दूरच
[ Thursday, March 10, 2005  10:11:41 pm]


वृत्तसंस्था

अहमदाबाद : काँग्रेस पक्ष दांडी यात्रेच्या अमृत महोत्सवाची जय्यत तयारी करत असला, तरी गांधीवादी बुजुर्गांनी मात्र निव्वळ शुभेच्छा पाठवून स्वत:ला या सोहळ्यापासून दूर ठेवले आहे.

दांडी यात्रेच्या अमृत महोत्सव साजरा करण्यासाठी काँग्रेसने 12 मार्चपासून गांधीजींनी ज्या मार्गाने ही यात्रा काढली होती त्याच मार्गाने यात्रा आखली आहे. पण तिची आखणी करताना विश्वासात न घेतल्यामुळे गांधीवादी नाराज आहेत. 87 वषीर्य चुनीभाई वैद्य यांनी ही नाराजी बोलून दाखवली. ' नव्या यात्रेची संपूर्ण रूपरेषा ठरवल्यानंतर काँग्रेसने आम्हाला पाठिंबा मागितला. त्याआधी त्यांनी आम्हाला विचारायला हवे होते. काँग्रेसच्या नेत्यांना स्वत:चे नाव मोठे करून घ्यायचे आहे. पण माझ्या त्यांना शुभेच्छा आहेत ', असे ते म्हणाले.

काँग्रेस महात्मा गांधींच्या नावाचा गैरवापर करत आहे काय, असे विचारले असता, त्यांनी ' गांधीजी कुणाचे पेटंट नाहीत. ते राष्ट्रपिता असल्याने त्यांच्या स्मरणार्थ कुणालाही कार्यक्रम आयोजित करण्याचा अधिकार आहे ', असे उत्तर त्यांनी दिले.

चुनीभाईंनी ' भारत छोडो ' आंदोलनात सक्रीय सहभाग घेताना शिक्षण अर्धवट सोडले होते. ते चुनीकाका नावाने ओळखले जातात. गुजरात सवोर्दय मंडळ, सौराष्ट्र रचनात्मक समिती, गुजरात खादी मंडळ आणि गांधीवाद्यांच्या इतर समित्यांनीही या यात्रेपासून दूर राहण्याचा निर्णय घेतला आहे, असे त्यांनी सांगितले.

साबरमती आश्रमाचे सचिव अमृतभाई यांनीही आपण या यात्रेत सहभागी होणार नसल्याचे सांगितले.

 
</text>
</doc>
