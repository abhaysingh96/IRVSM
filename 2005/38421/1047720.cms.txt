<doc>
<docno>1047720.cms.txt</docno>
<text>
 
प्रगती फास्ट
इण्टरव्ह्यूच्या टप्प्यावर...
[ Thursday, March 10, 2005  07:05:30 pm]


आमीर्त करिअर करण्याचा विचार जरी मनात आला तरी प्रवेशाची लांबलचक प्रक्रिया काळजाचा ठोका चुकवते. यात लेखी परीक्षा, मेडिकल आणि इण्टरव्ह्यूचा टप्पा प्रामुख्याने असतो. आमीर्तील कोणत्याही डिपार्टमेण्टमध्ये प्रवेश हवा असला, तरी तुम्हाला निवडप्रक्रियेत एसएसबी इण्टरव्ह्यू आणि व्यक्तिमत्त्व चाचणी चुकवता येणार नाही.

आमीर्च्या निवड प्रक्रियेतील एसएसबी इण्टरव्ह्यू आणि व्यक्तिमत्त्व चाचणी हा अनिवार्य घटक आहे. बहुतांश विद्यार्थ्यांचा गोंधळ माहितीच्या अभावामुळे होतो. संभ्रमात असलेल्या उमेदवारांना नक्की कोणत्या गोष्टींचा अभ्यास करायचा, हेच माहीत नसतं. इतर ठिकाणी होणारा इण्टरव्ह्यू आणि एसएसबी इण्टरव्ह्यूत खूपच फरक आहे. पूर्वतयारी करताना विद्यार्थ्यांनी खालील गोष्टींचा प्रामुख्याने विचार करावा.

एसएसबी इण्टरव्ह्यू ही एक सांघिक प्रक्रिया आहे. इतर ठिकाणच्या इण्टरव्ह्यूप्रमाणे एका दिवसात हा टप्पा पूर्ण होत नाही.

इथे उमेदवाराची निव्वळ मौखिक चाचणी होत नाही. मानसिक सक्षमता, शारीरिक नेतृत्व गुणांच्या चाचणीला अधिक प्राधान्य दिलं जातं.

इण्टरव्ह्यू घेणाऱ्यांच्या आपल्याकडून काय अपेक्षा आहेत, याला सगळ्यात जास्त महत्त्व दिलं पाहिजे.

ज्या पदासाठी प्रयत्न करत आहात, त्याच्या जबाबदाऱ्या आणि संबंधित माहिती तुमच्याकडे असायला हवी.

हा भारतीय सैन्यदलातील अधिकारीपदाचा इण्टरव्ह्यू आहे, हे कधीही विसरू नका.

एसएसबी इण्टरव्ह्यूत तपासले जाणारे गुण आणि कौशल्यं खालीलप्रमाणे आहेत :

लेखी परीक्षेत उत्तीर्ण झालेल्यांपैकी योग्य उमेदवारांना आमीर्साठी निवडणं, हे सविर्स सिलेक्शन बोर्डचं प्रमुख काम असतं. भारतीय शिक्षण पद्धतीमुळे विद्याथीर् नेहमी गाइड्स, संभाव्य पेपर्स आणि क्लास अशा बाह्य घटकांवर अवलंबून राहतात आणि आपल्या गुणांचा त्यांना विसर पडतो. त्यामुळे आपण या पदासाठी कितपत योग्य आहोत, हे स्वत:च पडताळून पाहा. तुम्ही कोणत्या बाबतीत कमी आहात, हे तात्काळ लक्षात येईल आणि त्यानुसार अधिक प्रयत्न करता येतील. एसएसबी उमेदवारातील क्षमता पाहण्यासाठी विविध चाचण्या घेते.

नेतृत्व गुण : आर्मी अधिकाऱ्यांमध्ये हा गुण असणं सगळ्यात गरजेचं आहे. नेतृत्व गुण म्हणजे राजकीय किंवा सामाजिक नेतागिरी नाही. कठीण परिस्थितीत जास्तीत जास्त घटकांचा विचार करून योग्य निर्णय घेणं, आत्मविश्वासाने पुढची वाटचाल करणं शारीरिक-मानसिक क्षमतेचा पुरेपूर वापर करून तुम्हाला दिलेलं ध्येय गाठणं, म्हणजे नेतृत्व गुण असं म्हणता येईल. तुमच्या प्रत्येक उत्तराचा या दृष्टिकोनातून विचार केला जातो.

आत्मविश्वास : आत्मविश्वास याचा अर्थ समोर असलेल्या कामाचं योग्य सव्हेर्क्षण करून इतरांना ते पटवून सांगणं आणि त्या कामाची पूर्तता करणं. आत्मविश्वास असणारी व्यक्ती कोणत्याही परिस्थितीत खचून जात नाही. प्रत्येक प्रश्नाचं उत्तर असतं आणि योग्य प्रयत्न केले तर ते निश्चित सापडेल हा आत्मविश्वास तुमच्याकडे हवा.

कर्तव्याची आणि जबाबदारीची जाणीव : इथे प्रत्येक काम करताना तुमच्यावर असलेल्या जबाबदारीची जाणीव हवी. इथे देशाच्या संरक्षणाचा प्रश्न असल्यामुळे कोणत्याही गोष्टीकडे दुर्लक्ष करता येत नाही. तुम्हाला या कर्तव्याची किती जाणीव आहे, हे दाखवून द्यावं लागेल.

वैशाली पाटील

स्टडी सर्कल

 
</text>
</doc>
