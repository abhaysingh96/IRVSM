<doc>
<docno>1047682.cms.txt</docno>
<text>
 
महाराष्ट्र
काँग्रेस आश्वासने पाळत नाही
[ Thursday, March 10, 2005  06:23:27 pm]


म. टा. वृत्तसेवा

सोलापूर : कम्युनिस्टांच्या पाठिंब्याशिवाय केंदात सरकार बनू शकत नाही हे आता सिद्घ झाले आहे, असे सांगतानाच, काँग्रेस निवडणुकीआधी दिलेली आश्वासने पाळत नाही, असा तक्रारीचा सूर मार्क्सवादी कम्युनिस्ट पक्षाने लावला आहे.

मार्क्सवादी कम्युनिस्ट पक्षाचे 18 वे राज्यस्तरीय अधिवेशन येथे आयोजित करण्यात आले आहे. या अधिवेशनाच्या उद्घाटनानंतर आयोजित जाहीर सभेत बोलताना पक्षाचे पॉलिट ब्युरो सदस्य सीताराम येचुरी यांनी हा तक्रारीचा सूर लावला. जातीयवादी शक्ती केंदात सत्तेवर येऊ नयेत, यासाठी काही मुद्द्यांवर डाव्या पक्षांनी काँग्रेसला सत्तास्थापनेसाठी मदत केली. मात्र निवडणुकीआधी दिलेली काही आश्वासने काँग्रेस पाळत नसल्याचे दिसते आहे. केंदातील सरकार पाच वषेर् टिकवायचे असेल तर किमान समान कार्यक्रमाची अमलबजावणी काँग्रेसला करावीच लागेल, असे येचुरी यांनी बजावले. ही अमलबजावणी झाली नाही तर आम्हाला रस्त्यावर उतरून आंदोलने करावी लागतील, असा इशाराही त्यांनी दिला.

आथिर्क सुधारणांच्या केंदस्थानी सामान्य माणूसच असायला हवा, ही आमची भूमिका आहे आणि कुठल्याही परिस्थितीत या माणसाला जाचक असे निर्णय आम्ही सरकारला घेऊ देणार नाही, असेही येचुरी पुढे म्हणाले.

 
</text>
</doc>
