<doc>
<docno>1047676.cms.txt</docno>
<text>
 
महाराष्ट्र
नायकवडीना अटकपूर्व जामीन
[ Thursday, March 10, 2005  06:21:26 pm]


सांगली : वाळवा येथील हुतात्मा सहकारी दूध संघाचे अध्यक्ष वैभव नागनाथ नायकवडी आणि त्यांच्या बंधूंना सुप्रीम कोर्टाने अटकपूर्व जामीन मंजूर केला. मुंबई हायकोर्टाने अटकपूर्व जामीन अर्ज फेटाळल्यावर त्यांनी सुप्रीम कोर्टात दाद मागितली होती.

वाळवा येथे राजकीय वैमनस्यातून राजेंद पाटील व नायकवडी बंधू यांच्या गटात संघर्ष सुरू आहे. ग्रामपंचायत सदस्यांना पळवून नेणे, धमकावणे, मारहाण करणे आदी प्रकारांचे पर्यवसान या दोन गटांच्या जोरदार हाणामारीत झाले. त्यातूनच वैभव नायकवडी व त्यांच्या बंधूंवर आष्टा पोलिसांत गुन्हा दाखल झाला होता. त्यांनी इस्लामपूर कोर्टात अटकपूर्व जामीन मागितला, तो त्यांना मिळालाही. त्यावर राजेंद पाटील गटाच्या अनिल थोेरात यांनी मुंबई हायकोर्टात आव्हान दिले, तर हायकोर्टाच्या निकालावर सुप्रीम कोर्टात नायकवडी बंधूंनी अपील केले. तेथे न्यायमूतीर् बी. एन. अग्रवाल व पी. के. बालसुब्रह्यण्यम यांच्या खंडपीठाने त्यांचा अटकपूर्व जामीन अर्ज मंजूर केला. इतकेच नव्हे तर खटल्याचे कामकाज जिल्हा न्यायालयाऐवजी इस्लामपूर कोर्टातच चालवावे, असा आदेशही दिला.

कांबळे निलंबित

सांगलीतील डॉक्टर शरद सावंत यांना 50 हजार रुपयांच्या खंडणीसाठी धमक्या देऊन त्यांच्याकडून प्रत्यक्ष खंडणी घेताना उकळल्याप्रकरणी अटक झालेले डेमोक्रॅटिक पाटीर् ऑफ इंडियाचे नेते प्रा.सुकुमार कांबळे यांना लठ्ठे एज्युकेशनच्या कस्तुरबा वालचंद कॉलेजच्या सेवेतून निलंबित करण्यात आले आहे. संस्थेच्या कौन्सिलच्या बैठकीत हा निर्णय घेण्यात आला.

कांबळे याचा साथीदार मिलिंद इनामदार सापडला. या प्रकरणी दोघांवर विश्रामबाग पोलीस ठाण्यात गुन्हा दाखल होऊन त्यांना अटक झाली होती.

 
</text>
</doc>
