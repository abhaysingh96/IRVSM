<doc>
<docno>1046751.cms.txt</docno>
<text>
 
महामुंबई
कोर्टाच्या आवारात पाठिंबानाट्य
[ Thursday, March 10, 2005  12:04:02 am]


म. टा. प्रतिनिधी

मुंबई : ' व्हॉट वुई नीड ? ऑनेस्ट पोलिस ऑफिसर्स ऑर टेररिस्ट्स ?', ' पोलिसांचे मनोधैर्य खच्ची करू नका '... अशा आशयाचे फलक आणि जोडीला ' प्रफुल्ल भोसले आगे बढो ', अशा घोषणांनी बुधवारी विक्रोळी कोर्टाचा परिसर दणाणून गेला. ख्वाजा युनूस प्रकरणात अटक झालेल्या अधिकाऱ्यांना पाठिंबा दर्शवण्यासाठी जमलेल्या जमावामुळे तब्बल चार तास कोर्टाच्या परिसरात नाट्य रंगले होते...

या अधिकाऱ्यांना पाठिंबा देण्यासाठी जमलेल्या काही अधिकाऱ्यांनी त्यांना भेटून , ' तुमच्या पाठीशी आम्ही आहोत ', असे सांगितले, मात्र सामूहिक राजीनामे वा राज्यपालांना निवेदन देण्यासंदर्भात काहीही हालचाल दिसली नाही. ' राज्यपालांकडे जाऊन आम्ही निवेदन देणार होतो. मात्र वरिष्ठ अधिकाऱ्यांनी आमची समजूत काढल्याने आम्ही तूर्तास राजीनामे वा निवेदन देण्याबाबतचा निर्णय पुढे ढकलत आहोत ,' असे यातील काही अधिकाऱ्यांनी नाव न सांगण्याच्या अटीवर सांगितले.

ख्वाजा युनूस गायब झाल्याप्रकरणी राज्य गुन्हा अन्वेषण विभागाने (सीआयडी) गुन्हे शाखेच्या घाटकोपर युनिटचे वरिष्ठ पोलिस निरीक्षक प्रफुल्ल भोसले, पोलिस निरीक्षक राजाराम व्हनमाने, सहायक पोलिस निरीक्षक हेमंत देसाई अणि पोलिस उप निरीक्षक अशोक खोत यांना बुधवारी विक्रोळीच्या न्यायदंडाधिकाऱ्यांपुढे हजर केले. या पोलिस अधिकाऱ्यांना पाठिंबा दर्शवण्यासाठी सकाळी दहापासूनच कोर्टाच्या आवारात गदीर् जमायला सुरुवात झाली होती. स्थानिक मंडळांचे कार्यकतेर्े, व्यापारी, पोलिस अधिकारी आणि शिवसैनिकांची गदीर् लक्षणीय होती.

गदीर्ला पांगवण्यासाठी मोठ्या प्रमाणावर पोलिस बंदोबस्त होता. पावणेबाराला या अधिकाऱ्यांना घेऊन सीआयडीची गाडी आली असता जमावामुळे अधिकाऱ्यांना गाडीतून उतरणेही अशक्य झाले होते. एका गाडीची काचही फुटली. जवळपास 10 मिनिटे सीआयडीचे अधिकारी गाडी जागीच थांबवून होते. अखेर पोलिसांनी जमावाला कसेबसे पांगवून गाडी पटकन पुढे नेऊन थांबवली. त्यानंतर चार अधिकारी आणि इतर पोलिस अक्षरश: पळत पहिल्या मजल्यावरील कोर्टात आले.

कोर्टातील काम संपल्यानंतर पावणे दोनच्या सुमारास या अधिकाऱ्यांना पुन्हा खाली आणले गेले. याही वेळी सकाळचीच पुनरावृत्ती झाली. पोलिस दलातील अनेक अधिकारी या गदीर्त उपस्थित होते. यामध्ये सहायक पोलिस आयुक्त विनायक कदम यांच्यासह विजय साळसकर, रवींदनाथ आंग्रे, नागेश लोहार आदी सुमारे 50 हून अधिक अधिकाऱ्यांचा समावेश होता.

 
</text>
</doc>
