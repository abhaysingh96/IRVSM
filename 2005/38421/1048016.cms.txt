<doc>
<docno>1048016.cms.txt</docno>
<text>
 
क्रीडा
क्रिकेट तो एक बहाना है...हमे अपने घर जाना है...
[ Thursday, March 10, 2005  10:15:48 pm]


आपल्या गावच्या आठवणींनी शरीफ यांच्या डोळ्याच्या कडा कधी ओलावल्या हे त्यांनाच कळलं नाही. ' माझं गाव जवळपास तीनशेएक माणसांचं छोटं कुटुंबच होतं. दूरवर नजर जाईल तेथे हिरवीगार पसरलेली शेते... छोटी सुबक घरे... बैसाखी... सर्व काही मला बघायचंय. माझी ही सफर मक्केपेक्षा काही वेगळी नसेल '.

मोहाली : भारत-पाकिस्तानमधील मैत्रीचा रस्ता क्रिकेटच्या मैदानावरून जातो, याची प्रचिती येऊ लागली आहे. सीमापार करून आलेल्या पाक कुटंुबियांनी येथे येऊन नवे मित्रच जोडलेले नाहीत तर भारताशी असलेल्या अलवार नात्यांच्या आठवणींना ते उजाळा देतायत...

पाकिस्तानच्या भारत दौऱ्यानिमित्त वाघा बोर्डरची सीमा सैल करण्यात आली आणि हजारो पाकिस्तानी नागरिकांनी वेस ओलांडून भारतात प्रवेश केला. गेल्यावषीर् याच महिन्यात पाकिस्तानात गेलेल्या भारतीयांनी मेहमान नवाजीने भरपूर आनंद लुटला होता. साध्या रिक्षा आणि टॅक्सी ड्रायव्हरपासून ते पानाच्या ठेल्यावर झालेल्या स्वागताने भारतीय भारावून गेले होते. आता चेंडू भारताच्या कोर्टात असताना चंदीगड व आसपासच्या परिसरात पाहुण्यांच्या स्वागतामध्ये कुठलही कसर होऊ नये, याची काळजी घेतली जात आहे.

फाळणीनंतर बऱ्याच जणांना आपला मुलुख सोडून पाकिस्तानची वाट धरावी लागली होती. भारतातील आपले घर व जमीनजुमला यांच्या आठवणींमध्ये रमराण झालेल्यांना प्रत्यक्षात ते पाहायला मिळणार असल्यामुळे स्वगीर्य सुखाचा आतापासून आनंद घेत आहेत. जणूकाही आपल्याला मक्का या आपल्या पवित्र ठिकाणी जाणार आहोत, अशीच त्यांची भावना बनलीय...

पहिल्या कसोटी सामन्याचा निकाल काय लागतोय, याविषयी या पाहुण्यांना खूप काही उत्सुकता नाही. त्यांची मन धाव घेतायत ती आपली घरदार शेतीवाडी शोधण्यात... लाहोरचे 65 वषीर्य महमद शरीफ सांगतात , ' फाळणी झाली तेव्हा मी फक्त दहा वर्षांचा होतो. पंजाबमधील पटियाळा तालुक्यातील कलारा कलान हे माझं गावं. इतक्या वर्षांनंतर मी माझ्या गावी चाललोय. हा आनंद शब्दात व्यक्त करता येणार नाही '. महमद शरीफ यांच्यासह पाकिस्तानातून आलेले बरेच जण येथील गुरुद्वारात राहत आहेत.

आपल्या गावच्या आठवणींनी शरीफ यांच्या डोळ्याच्या कडा कधी ओलावल्या हे त्यांनाच कळले नाही. ' माझं गाव जवळपास तीनशेएक माणसांचं छोटं कुटुंबच होतं. दूरवर नजर जाईल तेथे हिरवीगार पसरलेली शेते... छोटी सुबक घरे... बैसाखी... सर्व काही मला बघायचंय. माझी ही सफर मक्केपेक्षा काही वेगळी नसेल '.

इमरान अली यांना आपल्या वडीलांचं गाव जुनसावी बघायचंय. अंबालामधील या गावच्या आठवणींनी त्यांचे वडील नेहमीच बैचन होत असतात. इमरान सांगतो , ' या सामन्याचा निकाल काय लागलाय तो लागो, मी त्याचा फारसा विचार करत नाही. जुनसावीचं नाव निघालं आणि माझ्या वडीलांच्या डोळ्यात पाणी आलं नाही, असं कधीच झालं नाही. आता आम्हाला सर्वांना गावाला जायचंय '.

' गावच्या शाळेच्या पत्त्यावर माझे अब्बाजान नेहमी चिठ्ठी पाठवायाचे. काही खुशाली समजते काय, या आशेपोटी... पण उत्तर काही यायचे नाही. ते निराश होऊन जात आणि एके दिवशी त्यांना शिकवणाऱ्या शिक्षकांच्या मुलाचं खतं आले आणि आमचा सर्वांचा आनंद द्विगुणित झाला. शाळकरी दोस्तांपैकी एक शकुंतला राहिलीय, बाकी सारे अल्लाला प्यारे झाले... ही बातमी कळल्यानंतर तर धायमोकलून रडले होते. भारत आणि भारतीयांबद्दलच्या त्यांच्या मनातील आदर इतका उच्च कोटीचा आहे की ते आजही वाघा सीमेवर जातात आणि पाकिस्तानात येणाऱ्या प्रत्येक भारतीयाचे मनापासून स्वागत करतात...

झरार अयाझ व हफिझ अयाझ यांना प्रथमच भारतात येण्याची संधी मिळालीय. ' आतापर्यंत पेपरातून भारताच्या बातम्या वाचत आलोय. त्याच्यातील बऱ्याचशा विरोधी सूर लावणाऱ्या असतात. अशावेळी हा दौरा एक पर्वणी ठरली. खरं काय ते आता समजतंय. इथल्या लोकांनी आमच्या पेमाचा वर्षाव केलाय. घरची माणसं आल्यसारखंच त्यांना वाटतंय. हीच संधी साधून मैत्रीचं नातं अधिक घट्ट करायला हवं. यापूवीर् काय झाल ? याचा विचार न करता. कारण यामुळेच संबंध दृढ होतील '. असं झरा व हफिझ सांगतात.

 
</text>
</doc>
