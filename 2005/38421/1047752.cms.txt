<doc>
<docno>1047752.cms.txt</docno>
<text>
 
महाराष्ट्र
विरार-बोरिवली चौपदरीकरणाची गाडी धीम्या गतीने
[ Thursday, March 10, 2005  07:20:22 pm]


मुंबई टाइम्स टीम

वसई : विरार-बोरिवली रेल्वेमार्ग चौपदरीकरणाच्या कामात अडथळा ठरणाऱ्या झोपड्यांचं 31 मेपूवीर् स्थलांतर केलं जाणार आहे. त्यामुळे चौपदरीकरणाचं काम आणखी काही महिने रेंगाळणार आहे.

दहिसर जवळील काही झोपड्यांच्या स्थलांतराचं काम रखडल्याने विरार- चौपदरीकरणाच्या कामाची गती मंदावली आहे. या संदर्भात वसई तालुका काँग्रेसचे अध्यक्ष मायकल फुटर््याडो यांच्या नेतृत्वाखालील शिष्टमंडळाने पश्चिम रेल्वेचेे महाव्यवस्थापकांची भेट घेऊन विरार, नालासोपारा, वसई आणि नायगाव रेल्वेस्टेशनच्या समस्या त्यांच्यापुढे मांडल्या. या वेळी महाव्यवस्थापकांनी झोपड्या 31 मे पूवीर् स्थलांतरित केल्या जातील. त्यासाठी काँग्रेस पक्षानेही सहकार्य करावं, अशी विनंती फुटर््याडो यांच्याकडे केली.

वसई स्टेशनवरील प्लॅटफॉर्म क्रमांक 2 आणि 3 ची रुंदी वाढवण्यात येइल. त्याचबरोबर चर्चगेटहून येणाऱ्या प्रवाशांसाठी जादा प्लॅटफॉर्म येत्या सहा महिन्यांत बांधून दिला जाईल. विरार रेल्वे स्टेशन भुयारी मार्ग येत्या सप्टेंबरपर्यंत प्रवाशांसाठी खुला करून नालासोपारा, वसई आणि नायगावच्या भुयारी मार्गाचं काम हाती घेतलं जाणार आहे. नालासोपारा रेल्वे स्टेशन कार्यालयाचं कम्प्युटरायझेशन करण्यात येणार असल्याने प्रवाशांना विरारपासून पास मिळण्याची व्यवस्था होणार आहे. विरार रेल्वे स्टेशनमधील पूल पूर्व- पश्चिमेला जोडण्याचं काम सुरू केलं जाणार आहे. या सर्व मागण्या शिष्टमंडळाने अन्सारी यांच्याकडून मान्य करून घेतल्या.

विरार-बोरिवली चौपदरीकरणाचं काम पूर्ण झाल्यानंतर लोकल गाड्यांची संख्या एक हजारावरून 1 हजार 400

इतकी होणार आहे. त्यामुळे प्रवाशांना गदीर्पासून दिलासा मिळेल, असं फुटर््याडो यांनी सांगितलं.

विवेक पंडित यांचा सत्कार

शिवसेनेच्या जिल्हाप्रमुखपदी निवड झाल्याबद्दल विवेक पंडित यांचा विविध सामाजिक संघटनांच्या वतीने वसईत सत्कार करण्यात येणार आहे. कृपा फाउण्डेशनच्या सभागृहात रविवार , 13 मार्च रोजी सकाळी 10 वाजता कामगार नेते मार्कुस डाबरे यांच्या हस्ते पंडित यांचा सत्कार होईल. पंडित यांचं सामाजिक क्षेत्रात उल्लेखनीय कार्य आहे. त्याची दखल घेऊन त्यांना शिवसेनेच्या जिल्हाध्यक्षपदाची जबाबदारी देण्यात आली आहे. म्हणूनच वसईकरांतफेर् त्यांचा गौरव होणं आवश्यक असल्याचं संयोजक नोवेल डाबरे यांनी सांगितलं.

 
</text>
</doc>
