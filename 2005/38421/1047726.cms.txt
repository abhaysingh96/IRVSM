<doc>
<docno>1047726.cms.txt</docno>
<text>
 
महाराष्ट्र
मूकबधिर रश्मीची नृत्यभरारी
[ Thursday, March 10, 2005  07:08:48 pm]


मनोज जालनावाला

नवी मंुबई : दिसायला इतर मुलींसारखीच, शिकतेही सर्वसाधारण मुला-मुलींच्या शाळेत, अभ्यासातही ती हुशार मात्र ती जन्मापासून मूकबधिर आहे. पण प्रबळ इच्छा शक्तीच्या जोरावर शारीरिक व्यंगावर मात करून प्रगती करतानाच ' भरतनाट्यम ' नृत्यातही नैपुण्य प्राप्त केलं आहे. या आठ वषीर्य चिमुरडीचं नाव आहे रश्मी सुरेश पाटील.

अपंगत्व किंवा शारीरिक व्यंग असलेल्या मुला-मुलींसाठी खास शाळा आहेत. मात्र अशा शाळेत शिक्षण व घेता सर्वसाधारण मुलांबरोबर शिक्षण घेत, त्यांच्यापेक्षा काकणभर सरस कलाविष्कार सादर करणाऱ्या पनवेलमधील रश्मीचं सध्या सर्वत्र कौतुक होत आहे.

पनवेल शहरातील बावन बंगला परिसरातील उमा सोसायटीत राहणारी रश्मी जन्मापासूनच मूकबधिर आहे. तिचे वडील अॅड. सुरेश पाटील यांनी तिच्यातील गुण ओळखून तिला सर्वसामान्य मुला-मुलींसारखं शिक्षण द्यायचं ठरवलं. त्यासाठी त्यांनी रश्मीला पनवेलमधील के.व्ही. कन्या विद्यालयाच्या प्राथमिक शाळेत दाखल केलं. तिथे इतर विद्यार्थ्यांकडून हेटाळणी होत असताना तिने अभ्यासात सतत हुषारी

दाखवली. प्रत्येक परीक्षेत उत्तम गुण मिळवले. सध्या रश्मी तिसरीत आहे. तिला अभ्यासाबरोबरच नृत्याचीही आवड आहे. हे ओळखून

अॅड. सुरेश पाटील यांनी तिला नेरूळच्या इंडियन क्लासिकल आर्ट्स अॅण्ड कल्चरल ट्रस्ट या नोंदणीकृत संस्थेच्या नवीन पनवेलमधील इंडियन कल्चरल अॅकॅडमीमध्ये दाखल केलं. सध्या ती भरतनाट्यमचं शिक्षण घेत आहे. सहा वर्षांच्या अभ्यासक्रमातील तीन वर्षं तिने यशस्वीत्यिा पूर्ण केली आहेत.

संस्थेच्या नवव्या वर्धापनदिनानिमित्त नवीन पनवेल इथल्या संत साईबाबा शाळेच्या प्रांगणात संस्थेने आयोजित केलेल्या सांस्कृतिक कार्यक्रमात सुमारे 250 विद्यार्थ्यांनी कलाविष्कार सादर केला. या कार्यक्रमात रश्मीने भरतनाट्यम्मधील अलारम् नृत्यप्रकार सादर केला. तिच्या नृत्यप्रकाराला उपस्थितांनी दाद दिली.

मूकबधिर असूनही रश्मीने भरतनाट्यम्मध्ये केेलेली प्रगती कौतुकास्पद आहे, असं इंडियन कल्चरल अॅकॅडमीचे संचालक विजयन पॉल यांनी या प्रसंगी सांगितलं. ध्येय विचारल्यावर भरतनाट्यम्मध्ये नाव कमवायचं आहे, असं लिहून रश्मी पाटील भावना व्यक्त करत.

 
</text>
</doc>
