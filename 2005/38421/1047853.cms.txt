<doc>
<docno>1047853.cms.txt</docno>
<text>
 
देश-विदेश
कुख्यात रस्त्याला बापूंच्या नावावरून वाद
[ Thursday, March 10, 2005  08:06:49 pm]


वृत्तसंस्था

दरबान : येथील अंमली पदार्थ व वेश्या व्यवसायासाठी कुख्यात असलेल्या ' पॉइंट रोड ' ला महात्मा गांधी यांचे नाव देण्याच्या सरकारच्या निर्णयाला मूळ भारतीय असलेल्या रहिवाशांनी जोरदार विरोध केल्याने वाद निर्माण झाला आहे.

गांधीजींचे नाव देण्यासाठी हा रस्ता योग्य नव्हे. असे केल्याने राष्ट्रपित्याचा अपमान होईल, असा आक्षेप भारतीयांनी घेतला आहे. गांधीजींचे नाव देण्यासाठी दुसऱ्या कुठल्या तरी मुख्य रस्त्याची निवड करावी, अशी मागणी त्यांनी केली आहे. स्थानिक नेत्यांनी या मागणीसाठी रेडिओवरून प्रचार मोहीम सुरू केली असून, भारतीयांना एकजूट दाखवण्याचे आवाहन करण्यात येत आहे. गांधीजींनी दक्षिण आफ्रिकेतील पहिला सत्याग्रह याच रस्त्यावर केला होता. त्यामुळे त्याचे त्यांच्या नावाने नामकरण करण्याचा निर्णय दरबानच्या प्रशासनाने घेतला आहे.

 
</text>
</doc>
