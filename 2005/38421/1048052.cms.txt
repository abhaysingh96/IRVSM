<doc>
<docno>1048052.cms.txt</docno>
<text>
 
महाराष्ट्र
सावित्रिबाई फुले पुरस्कार वितरण समारंभाबाबत राज्यर्कत्यांची अनास्था!
[ Thursday, March 10, 2005  10:38:22 pm]


म. टा. प्रतिनिधी

पुणे : पुण्यातील मॉल, शॉपिंग सेंटर आणि तत्सम कार्यक्रमांसाठी खास वेळ काढून येणाऱ्या मुख्यमंत्र्यांनी नियोजित सावित्रिबाई फुले पुरस्कार वितरण समारंभाकडे मात्र गुरुवारी पाठ फिरवली. विशेष म्हणजे उपमुख्यमंत्री आर. आर. पाटील, सुरेश जैन, सुरेश शेट्टी यापैकी कोणीही मंत्रीगण उपस्थित नसल्याने शेवटी कुलगरू डॉ अशोक कोळस्कर, व उच्च व तंत्र शिक्षण विभागाच्या प्रधान सचिव डॉ. जॉयस शंकरन यांच्या हस्ते या राज्यस्तरीय पुरस्कारांचे वितरण आटपावे लागले.

मुख्यमंत्र्यांच्या हस्तेच उद्घाटन झालेल्या अल्पबचत सांस्कृतिक संकुलात गुरुवारी हा समारंभ झाला. राज्याच्या शिक्षण विभागातफेर् हा पुरस्कार दिला जातो. सावित्रिबाई फुले यांच्या 150 व्या जयंतीचे निमित्त साधून 1981 पासून सामाजिक समता, स्त्री शिक्षण व कमकुवत गटातील मुलामुलींचे शिक्षण अशा क्षेत्रात सेवावृतीने कार्य करणाऱ्या राज्यातील सहा महसूल विभागातून प्रत्येकी एक याप्रमाणे एकूण सहा महिलांना दरवषीर् हा पुरस्कार दिला जातो. 25 हजार रुपये रोख, प्रशस्तीपत्र, शाल आणि मानचिन्ह असे या पुरस्काराचे स्वरूप आहे.

या कार्यक्रमासाठी सरकारी मोहोरसह छापलेल्या निमंत्रण पत्रिकेमध्ये मुख्यमंत्री, उपमुख्यमंत्री, जैन आणि शेट्टी यांची नावे आहेत. मुख्यमंत्री परवाच अभिजित कदम फुटबॉल स्पर्धांच्या पारितोषिक वितरण समारंभासाठी घाईगडबड असतानाही येऊन गेले. मध्यंतरी मॉलच्या भूमिपूजनापासून शॉपिंग सेंटरचे उद्घाटनही त्यांनी केले. यावेळी कोठे माशी शिंकली याची नेमकी माहिती मिळू शकली नाही. मात्र, सरकारी कार्यक्रमच ना...मग जाऊ द्या...असा एकूण होरा असावा.

 
</text>
</doc>
