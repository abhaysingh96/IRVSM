<doc>
<docno>1048002.cms.txt</docno>
<text>
 
देश-विदेश
हेरगिरीच्या संशयावरून पाक नागरिकास अटक
[ Thursday, March 10, 2005  10:09:25 pm]


वृत्तसंस्था

नवी दिल्ली : हेरगिरीच्या संशयावरून मोहम्मद सईद (42) या पाकिस्तानी नागरिकाला दिल्लीच्या पूर्व भागातील गोकुळपुरी येथे गुरुवारी पोलिसांनी अटक केली. लाहोरवासी असलेल्या मोहम्मदकडे पंजाबमधल्या लष्करी छावण्यांचा नकाशा आणि त्यासंदर्भातील महत्त्वाची कागदपत्रे सापडली. पाकमधील सहकाऱ्यांशी फोनवरून बोलताना तो पोलिसांच्या तावडीत सापडला.

पाकिस्तानमधील गुप्तचर संघटनांसाठी रीतसर व्हिसा घेऊन आपण अनेकवेळा भारतात येऊन गेल्याचे त्याने चौकशीत सांगितले. पुढील सूचना येईपर्यंत लष्करी छावण्यांबद्दलची ही कागदपत्रे जपून ठेवण्याचे त्याला सांगण्यात आले होते. मध्य दिल्लीतील जामा मशिदीजवळ एका माणसाने त्याला हवी ती कागदपत्रे दिली.

 
</text>
</doc>
