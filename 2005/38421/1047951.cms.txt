<doc>
<docno>1047951.cms.txt</docno>
<text>
 
लेख
भारतीय मातृभाषांची कैफियत
[ Thursday, March 10, 2005  09:09:54 pm]


आजचा मराठी पालकवर्ग घरात- बाजारात मराठी बोलतो. इंग्रजी माध्यमातून शिकण्याचा हव्यास धरला, तर नवी पिढी यापासून दूर जाईल, हे स्वाभाविक आहे. त्यापुढल्या पिढीत मराठी भाषा केवळ ' बोली ' म्हणून ' थर्ड लँग्वेज ' होऊन बसेल! इंग्रजी भाषेच्या जागतिक त्सुनामी लोंढ्यात आपल्या भाषा वाहून गडप होता कामा नयेत, अशी काळजी आतापासूनच घेतली पाहिजे.

ज्ञानपीठ पुरस्कार- विजेते ज्येष्ठ कन्नड लेखक यू. आर. अनंतमूतीर् यांच्या मराठी सहित्य संमेलनाच्या समारोपाच्या भाषणातील विचार वाचले. शिक्षणाचा पाया मातृभाषेतून घातला जावा व विस्तार इंग्रजीतून व्हावा, अशा अर्थाचा त्यांचा सल्ला वस्तुत: सर्वच भारतीय भाषांसाठी मोलाचा आहे ; पण सध्याच्या राजकीय साठमारीत शैक्षणिक क्षेत्राचा गांभीर्याने विचार करण्याच्या मन:स्थितीत कोणीही दिसत नाही. ज्ञानाचे व शिक्षणाचे जागतिकीकरण इ. संदर्भ देऊन सर्वत्र इंग्रजीचा स्वीकार अपरिहार्य असल्याचे आपल्या अग्रलेखातही प्रतिपादन करण्यात आले आहे. एका दजेर्दार मराठी वृत्तपत्राच्या अग्रलेखात असे प्रतिपादन केले जावे, याचे सखेद आश्चर्य वाटले.

इंग्रजी भाषेला ' वाघिणीचे दूध ' असे विष्णुशास्त्री चिपळूणकरांनी म्हटले आहे. टिळक- आगरकर-चिपळूणकर या सर्वांचा स्वदेश व स्वभाषा यांचा अभिमान सर्वश्रुत आहे. टिळकांच्या चतु:सूत्रीत ' राष्ट्रीय शिक्षणा ' चा अंतर्भाव होता व त्या राष्ट्रीय चळवळीत निघालेल्या शाळांना अँग्लो- व्हर्नाक्युलर शाळा म्हणत. अर्ध्या जगावर साम्राज्य असलेल्या ब्रिटिश सत्तेच्या ऐन उत्कर्षकाळात देशी भाषांतून शिक्षण देण्याची पद्धती या शाळांनी राबविली. ब्रिटिश पार्लमेंटचे सदस्य असलेल्या दादाभाई नौरोजी यांनीही आपल्या देशातील जनतेचे विचारसार्मथ्य वाढण्यासाठी या कल्पनेचा पुरस्कार कलकत्त्याच्या राष्ट्रीय सभेच्या अधिवेशनात केला होता.

पुढे गोपाळ कृष्ण गोखले व महात्मा गांधी ( या दोघांचे इंग्रजीवरचे प्रभुत्व जगन्मान्य होते) यांनीही लोकशाही व तीत सामान्य जनतेचा संपूर्ण सहभाग यासाठी मातृभाषेतूनच शिक्षण व्हावे याचा आग्रह धरला. गांधीजींच्या ' जीवन शिक्षणपद्धती ' मध्ये हे महत्त्वाचे मूलतत्त्व होते, युनेस्कोच्या जागतिक अहवालातही सर्वत्र त्या त्या देशांची मातृभाषा हेच शिक्षणाचे माध्यम असावे, अशी शिफारस आहे. सुलभा पाणंदीकर, जे. पी. नाईक- चित्रा नाईक, ग. श्री. खैर यांसारख्या विद्वान शिक्षणतज्ज्ञांचे हेच मत होतेे. राष्ट्रीय पातळीवरील भाषाशास्त्रज्ञ अशोक केळकर हेही हाच विचार मांडत आले आहेत. ज्या देशांत आजही सुमारे 40 टक्के जनता किमान शिक्षणापासून ( साक्षरतेपासून नव्हे) वंचित आहे, त्या आपल्या देशाच्या जनतेला मूलभूत वैचारिक सार्मथ्य त्या त्या प्रदेशाच्या मातृभाषेतील शिक्षणातूनच मिळवून द्यावयाचे आहे, असे असताना सर्वांसाठी इंग्रजी माध्यम अपरिहार्य असल्याचे प्रतिपादन करणे, हे खेदजनक वाटते.

शिक्षणासंदर्भात विचार व निर्णय करताना, इंग्रजी भाषेचे ज्ञान आणि इंग्रजी भाषेतून (माध्यमातून) शिक्षण या दोहोंत खूप मोठा फरक आहे, हे प्रथम लक्षात घेतले पाहिजे. कोणत्याही देशातील वा समाजातील मुलांच्या शिक्षणात सभोवतालच्या वस्तू, सृष्टी, माणसे व आपण स्वत: यांच्याविषयीचे मूलभूत आकलन - ओळख व समज, साम्य-भेदांची जाण, स्मरण, त्यांचे परस्परसंबंध (विचार), कल्पनाशक्ती आणि त्यातून अमूर्त ( न्ड्ढह्यह्लह्मड्डष्ह्ल) तत्त्वांचा शोध, त्यांचा आविष्कार व परस्परांशी देवाण-घेवाण ( ष्टश्ाद्वद्वह्वठ्ठद्बष्ड्डह्लद्बश्ाठ्ठ) इ. अनेक क्रिया अंतर्भूत असतात. या सर्वांचा एकजिनसी विकास होण्यासाठी कोणत्यातरी एकाच भाषेतून त्याचा पाया घालणे आवश्यक असते. मूल प्रथम ज्या भाषेत बोलावयास शिकते, त्या ' मातृ ' भाषेतूनच ही ' आंतरिक ' वाढ स्वाभाविकपणे होणार हे सूर्यप्रकाशाइतके सत्य आहे. साहित्य-संमेलनात यू. आर. अनंतमूतीर् यांनी हेच सांगितले आहे.

अलीकडेच म. टा.मध्ये आनंद जोशी यांचा एक लेख प्रसिद्ध झाला होता. एका इंग्रजी साहेबाने केलेल्या पाहणीतून, भारतीयांचे इंग्रजी भाषेचे ज्ञान चांगल्या दर्जाचे कसे आढळले आहे, याबद्दलची सारांशवजा हकिगत त्यात दिलेली होती. आउटसोसिर्ंग सेवेसाठी केलेली व्यापारी पाहणी (ष्टश्ाद्वद्वद्गह्मष्द्बड्डद्य स्ह्वह्म 1 द्ग 4) आणि समाजाच्या, भाषिक समूहाच्या वा संपूर्ण देशाच्या हिताचा दूरदृष्टीने केलेला शैक्षणिक विचार यांत मोठीच तफावत असते. आनंद जोशी यांनीही इंग्रजी ' दुसरी भाषा ' ( स्द्गष्श्ाठ्ठस्त्र रुड्डठ्ठद्दह्वड्डद्दद्ग) म्हणून शिकवावी, असे सुचविले आहे ; पण तरी इंग्रजी माध्यमाच्या शाळा सर्वांसाठी अपरिहार्य आहेत, असे म्हणणे आणि मराठी माध्यमाचा पुरस्कार करणाऱ्यांना सरसकट ढोंगी उच्चभ्रू ठरविणे योग्य नाही!

मातृभाषेचे समर्थन करून मुलांना इंग्रजी माध्यमाच्या शाळेत पाठविणाऱ्या ढोंगी (वा अगतिक) मंडळीचा विचार तूर्त बाजूस ठेवून इंग्रजी माध्यमाच्या शाळांत मुलांना पाठविण्याचे वेड खूळ (ष्टह्मड्ड 5 द्ग) सध्या जे निर्माण झाले आहे, ते सर्वस्वी घातक आहे, हे आपल्या समस्त पालकवर्गाला पटवून देण्याची आज आवश्यकता आहे. यात श्रीमंत-गरीब, शहरी-ग्रामीण, उच्चवणीर्य- कनिष्ठवगीर्य असा कोणताही भेदभाव वस्तुत: करण्याची गरज नाही ; कारण भाषा आत्मसात करण्याची क्षमता ( रुद्बठ्ठद्दह्वद्बह्यह्लद्बष् ड्डड्ढद्बद्यह्ल 4) ही उपजत असते आणि ती असल्या भेदभावांवर अवलंबून नसते. श्रीमंत, शहरी वा उच्चवणीर्य मूलही या क्षमतेअभावी भाषिक व्यवहारात ' दरिदी ' ( क्कश्ाश्ाह्म) असलेले आढळते आणि गरीब- ग्रामीण मागासवगीर्य मूलही वेगाने प्रगती करीत असलेले दिसते.

इंग्रजी भाषा ही लिपी, शाब्दिक रचना (स्श्चद्गद्यद्यद्बठ्ठद्द) उच्चार, वाक्यरचना व शब्दविकार ( व्याकरणदृष्ट्या रूपातील बदल) इ. अनेक बाबतीत सर्व भारतीय भाषांहून खूप भिन्न आहे. त्यामुळे (परंपरेने इंग्रजी बोलणाऱ्या ख्रिश्चन कुटुंबाखेरीज इतर) सर्व भारतीय मुलांना ती शिकणे अवघड वाटते. गेल्या दीडशे वर्षांतील अनुभव हेच सांगतो. इंग्रजी विषयात अयशस्वी/ नापास होणाऱ्या मुलांचे प्रमाण सर्वाधिक असते. (त्याबरोबरच गणित विषयही -वेगळ्या कारणांमुळे अवघड ठरतो) परीक्षेतील अपयशामुळे शिक्षण सोडून देणाऱ्या वा आत्महत्या करणाऱ्या मुलांत इंग्रजी विषयात अपयशी ठरण्णाऱ्यांचे प्रमाण मोठे असते. पुष्कळदा शालेय परीक्षेत ' सानुग्रह गुण ' ( त्नह्मड्डष्द्ग रूड्डह्मद्मह्य) देऊन शिक्षक त्यांना ' पास ' करतात, हे उघड गुपित आहे. अशा मुलांमध्ये सक्तीच्या इंग्रजीमुळे एकूण शिक्षणाबद्दलच औदासीन्य निर्माण होते. अशी मुले खेळ, चित्रकला, हस्तकौशल्याचे विविध प्रकार, संगीत इ. विषयांत सरस असू शकतात. त्यांच्यावर परभाषेची सक्ती करू नये, असे शिक्षणशास्त्र सांगते. ज्याच्या त्याच्या उपजत गुणांनुसार आणि गरजेनुसार शिक्षण घेण्याची मोकळीक व संधी (स्नह्मद्गद्गस्त्रश्ाद्व ड्डठ्ठस्त्र ह्रश्चश्चश्ाह्मह्लह्वठ्ठद्बह्ल 4) सर्वांना असावी, असे शैक्षणिक अभ्यासक्रमाचे मूलतत्त्व आहे '' जातीच्या भ्रमरास- सोडुनि फुले, ये फोड ही लाकडे। ऐसे कोण म्हणेल, कोण भलते घालील हे साकडे ?'' असे कवी टिळकांनी म्हटले आहे, त्याचा हाच अर्थ आहे.

इंग्रजी माध्यमाचा हव्यास सर्व पालकांनी धरल्यामुळे अशा मुलांची दुहेरी कोंडी होते. त्यांना मूळ इंग्रजी भाषाच नीटशी आत्मसात करता येत नाही ; त्यामुळे त्या भाषेतून इतर विषयातील तपशील विचार - मूलतत्त्वे समजणे अधिक अवघड जाते. मग सर्व विषयांच्या शिकवण्या, घोकंपट्टी इ. मुळे सर्व शिक्षणच अर्थहीन, विचारविहीन पोपटपंची होते. अपेक्षित बौद्धिक- वैचारिक-सामाजिक -नैतिक विकास अशा शिक्षणातून कितपत होऊ शकेल, हे विचारक्षम माणसांना सहज जाणता येईल. मातृभाषेकडे तुच्छतेने पाहण्याची वृत्ती यातून तयार होते.

आजचा मराठी पालकवर्ग घरात-बाजारात मराठी बोलतो. इंग्रजीतून शिकलेली नवी पिढी यापासून दूर जाईल, हे स्वाभाविक आहे. त्यापुढल्या पिढीत मराठी भाषा केवळ ' बोली ' म्हणून ' थर्ड लँग्वेज ' होऊन बसेल! आजच इंग्रजीतून शिकलेल्या पिढीचा आपली भारतीय परंपरा, इतिहास, वाङ्मयसंस्कृती इत्यादींशी संपर्क तुटतच चाललेला दिसतो आहे. ' रीमिक्स ' चा जन्म यातूनच झाला आहे. संस्कृत भाषेतील समृद्ध वाङ्मय, संगीत नाटक-साहित्य ' क्षेत्रातील मराठी या भारतीय भाषांतील संचित आजच अनोळखी होत आहे. इंग्रजीचा मूलभूत शिक्षणाची भाषा म्हणून स्वीकार केल्यास आपले समृद्ध संत वाङ्मय, शाहिरी पोवाडे-लावण्या, रंगभूमी, चित्रपट, ग्रंथालये इ. सर्व ऐतिहासिक संग्रहालयात ठेवण्याच्या वस्तू, विषय होतील! हे विधान आज कुणाला अतिशयोक्त कल्पनाविलास वाटेल ; पण वस्तुनिष्ठ दृष्टीने विचार केल्यास भावी स्थित्यंतराची शक्यता ध्यानात येईल.

कोणतीही लिखित भाषा मुख्यत्वे शिक्षणाच्या माध्यमातूनच पुढील पिढीकडे हस्तांतरित होते. चित्रपट, नाटके, वृत्तपत्रे, आकाशवाणी, दूरदर्शन इ. इतर माध्यमे त्याला साहाय्यभूत होतात. सर्व शिक्षणाचे इंग्रजीकरण झाले, तर भारतीय भाषांतील या इतर माध्यमांना प्रेक्षक-श्रोता-वाचक कितपत मिळेल, याचा विचार आतापासूनच केला पाहिजे. भारतीय भाषांना यूनोमध्ये जागतिक भाषा म्हणून स्थान हवे असेल, तर हिंदीबरोबरच मराठी-बंगाली आदी प्रमुख भाषा जगल्या-वाढल्या पाहिजेत. इंग्रजी भाषेच्या जागतिक त्सुनामी लोंढ्यात आपल्या भाषा वाहून गडप होता कामा नयेत, अशी काळजी आतापासूनच घेतली पाहिजे.

यासाठी शिक्षणासह वरील सर्व प्रकारच्या क्षेत्रांतील प्रमुख मंडळींनी संघटितपणे प्रयत्न करायला सुरुवात केली पाहिजे. प्रमुख भारतीय भाषा हेच शिक्षणाचे, तसेच नवनव्या संगणकादि सर्व साधनांचे, शास्त्रीय संशोधन -चर्चा-विकास इत्यादींचे माध्यम बनले पाहिजे. जयंत नारळीकर यांच्यासारख्या आंतरराष्ट्रीय कीतीर्च्या संशोधकानेही मराठीतूनच आधुनिक विज्ञानाचा प्रसार करण्याची संस्था काढली. त्यामागची दूरदृष्टी व प्रेरणा सर्वांनी केवळ ओळखायलाच नव्हे तर जोपासायलाही पाहिजे.

उमाकांत रा. कामत

 
</text>
</doc>
