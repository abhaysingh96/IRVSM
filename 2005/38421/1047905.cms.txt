<doc>
<docno>1047905.cms.txt</docno>
<text>
 
महामुंबई
तेलगीला 24 मार्चपर्यंत न्यायालयीन कोठडी
[ Thursday, March 10, 2005  08:43:19 pm]


म. टा. प्रतिनिधी

मुंबई : कोट्यवधी रुपयांच्या मुदांक घोटाळ्याचा सूत्रधार अब्दुल करीम लाडसाब तेलगी यास गुरुवारी सेशन्स कोर्टात हजर करण्यात आले असता त्यास येत्या 24 मार्चपर्यंत न्यायालयीन कोठडीत ठेवण्याचा आदेश न्या. सोनावणे यांनी दिला.

तेलगीचे वकील जयदीप ठक्कर आणि वर्धन देसाई यांनी यावेळी विशेष तपास पथकाने ( एसआयटी) कोर्टास सादर केलेल्या कागदपत्रांची नक्कल आपणास मिळावी अशी विनंती न्या. सोनावणे यांस केली. याबाबत कोर्ट काय निर्णय देते ते पाहून मग तेलगीच्या सुटकेचा विनंतीअर्ज करण्याचा इरादा त्यांनी व्यक्त केला.

तेलगी 2002 पासून कोठडीत आहे. फिनिक्स इंडिया लि. आणि मे. जीटीएल या कंपन्यांनी अनुक्रमे दोन लाख आणि चार लाख रुपयांचे मुदांक विकत घेतले होते व ते बनावट असल्याचे लक्षात आल्याने त्याबाबतची तक्रार मुदांक कार्यालयातील अधीक्षकांकडे करण्यात आली होती. अधीक्षक रामदास पोटले यांनी गुदरलेल्या तक्रारीनुसार माता रमाबाई आंबेडकर मार्ग पोलिस ठाण्याने दाखल केलेल्या गुन्ह््यासंदर्भात गुरुवारची सुनावणी होती.

 
</text>
</doc>
