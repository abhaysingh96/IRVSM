<doc>
<docno>1046761.cms.txt</docno>
<text>
 
देश-विदेश
संजय निरुपम शिवसेनेतून बाहेर
[ Thursday, March 10, 2005  12:06:52 am]


सुरेश भटेवरा

नवी दिल्ली : शिवसेनेचे राज्यसभेतील वादग्रस्त खासदार संजय निरुपम यांनी बुधवारी पक्षाचा तसेच राज्यसभा सदस्यत्वाचा राजीनामा दिला. भारतीय जनता पक्षाचे ज्येष्ठ नेते प्रमोद महाजन यांच्या रिलायन्स इंडस्ट्रीजबरोबर असलेल्या कथित संबंधांबाबत पक्षाचे आदेश झुगारून वेगळा पवित्रा घेतल्यामुळेच आपल्याला शिवसेनाप्रमुख बाळासाहेब ठाकरे यांच्या आदेशानुसार राजीनामा देण्याचा निर्णय घ्यावा लागला, असे निरुपम यांनी ' मटा ' ला सांगितले. निरुपम गुरुवारी अथवा शुक्रवारी सभापतींकडे राजीनामा सादर करतील.

या राजीनामानाट्याचे सविस्तर कथानक सांगताना निरुपम म्हणाले, एका इंग्रजी दैनिकाला गेल्या रविवारच्या अंकासाठी मुलाखत देताना रिलायन्सप्रकरणी मी काही प्रश्ान् उपस्थित केले होते. वस्तुत: मी कोणाचेही नाव घेतले नव्हते, तरी भाजप आणि शिवसेनेत तणाव उद्भवला. भाजपने युती तोडण्याची धमकी दिली. या पार्श्वभूमीवर शिवसेनाप्रमुखांनी मला बोलावून घेतले आणि महाजनांविरुद्ध रिलायन्स प्रकरणी मी कोणतेही विधान करणार नाही, असे पत्रक काढण्याचा आदेश दिला.

मी कोणाविरुद्धही, कोणतेही वादग्रस्त विधान केलेच नसताना खुलासा कशाचा करणार ? हा सरळ सरळ माझ्यावर अन्याय आहे, असे मी म्हणालो. तरीही पत्रक काढण्यासाठी माझ्यावर सतत दबाव होता. अखेर महाजनांशीच मी फोनवर संपर्क साधला आणि त्यांना विचारले, तेव्हा महाजन म्हणाले की पत्रक काढावे असे त्यांनी कधीही म्हटले नव्हते. तसे त्यांनी शिवसेनाप्रमुखांनाही कळवले. पाठोपाठ हा विषय संपल्याच्या मुलाखतीही भाजपनेत्यांनी पत्रकारांना दिल्या.

मात्र, माझ्या दृष्टीने मात्र हा विषय संपला नव्हता. मी राजीनामापत्र सहा मार्च रोजी मी शिवसेनाप्रमुखांना नेऊन दिले. त्यावर फेरविचार करण्यास त्यांनी मला सात दिवसांचा वेळ दिला आणि तिसऱ्याच दिवशी बुधवारी दुपारी ' मातोश्ाी ' वर मला बोलावून राजीनामा देण्याचा आदेश दिला. त्यानुसार मी अत्यंत दु:खद अंत:करणाने शिवसेनेचा मी त्याग करीत आहे.

कोणत्या पक्षात जाणार या प्रश्ानचे उत्तर देताना, अद्याप काही ठरवले नाही. ' स्काय इज द लिमिट ' असे मिस्कील उत्तर त्यांनी दिले. समाजवादी पक्षाच्या अमरसिंगांशी तुमची जवळीक वाढली असून अनिल अंबानींची बाजू घेण्यासाठी तुम्ही पक्षादेश झुगारलात आणि या प्रकरणात हस्तक्षेप केलात असा आरोप तुमच्यावर असल्याची चर्चा आहे. याचे थेट उत्तर देताना निरुपम म्हणाले, हे दोन्ही प्रश्ान् खुद्द बाळासाहेबांनीच मला विचारले होते. लोकसभा निवडणुकीत अंबानींनी मला देणगी पाठवली होती, मी ती पूर्ण रक्कम साभार परत केली. मला कोणत्याही अंबानींची बाजू घेण्याचे कारणच काय, असे उत्तर मी शिवसेनाप्रमुखांना दिले.

मैत्री अमरसिंगांशीच काय अनेक पक्षाच्या खासदारांशी आजही आहे, मात्र शिवसेनेशी मी कधीही प्रतारणा केलेली नाही. शिवसेनेत परप्रांतीयांच्या मुद्द्यापासून झोपडपट्ट्यांपर्यंत अनेक विषयांवर माझे मतभेद होते. तथापि उत्तर भारतीय आणि बिहारी जनतेला शिवसेनेच्या जवळ आणण्याचा मी मन:पूर्वक प्रयत्न केला. यूटीआय घोटाळ्यात सामान्य माणसाच्या बाजूने मी उभा राहिलो, तेंव्हाही पंतप्रधान वाजपेयी नाराज झाले म्हणून मला विनाकारण माफी मागायला लावली होती. ज्या पक्षाचे आपले वैचारिक नाते संपले आहे, त्या पक्षात राहणे अशक्य असल्याने राजीनाम्याशिवाय पर्यायही नव्हता. मी मंुबईतच राहणार असून यापुढेही तिथल्या जनतेची सेवा करीन, असे निरुपम शेवटी म्हणाले.

 
</text>
</doc>
