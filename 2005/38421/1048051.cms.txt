<doc>
<docno>1048051.cms.txt</docno>
<text>
 
महाराष्ट्र
पुण्यात अनोखी मॅरेथॉन ...
[ Thursday, March 10, 2005  10:37:32 pm]


म. टा. प्रतिनिधी

पुणे : सूर्य मीन राशीतून मेष राशीत प्रवेश करतो आहे. उन्हाळा अजून पूर्ण भरात आलेला नाही. हवेतील धूळ तुलनेने कमी आहे आणि हवामान लखलखीत! एक आगळीवेगळी मेरेथॉन घेण्यासाठी अगदी उत्तम हवामान आहे. अशी मॅरेथॉन ज्यामुळे कोठेही टॅफिक जाम होणार नाही, कोणा सेलिब्रिटीजना बोलवण्याची गरज नाही आणि होडिर्ंग्जद्वारा शक्तीप्रदर्शनही करावे लागणार नाही. मेसियर मॅरेथॉन... आकाशातल्या धुमकेतूसारखेच पण धुसर दिसणारे गोलक मोजण्याची अनोखी शर्यत ज्योतिविर्द्या परिसंस्थेने 12 मार्चला रात्री पौडमध्ये निसर्गराजा येथे आयोजित केली आहे.

चार्ल्स मेसियर या फ्रेंच खगोलशास्त्रज्ञाने या गोलकांची सर्वात प्रथम मोजणी केली होती. त्याचा हेतू वेगळाच होता. हॅलेचा धुमकेतू शोधताना 1757 मध्ये धुमकेतू सारख्या मध्येमध्ये कडमडणाऱ्या एकूण 110 गोलकांची यादी करण्याचा उपद्व्याप त्याने केला. मेसियरच्या या प्रयत्नांमुळेच जगभरातल्या अनेक हौशी खगोलशास्त्रज्ञांना एका आगळ्यावेगळया आणि रोमांचकारी मॅरेथॉनची कल्पना सुचली. एका रात्रीत मेसियरच्या यादीतील जास्तीत जास्त गोलक शोधून काढण्याची मॅरेथॉन. त्यानंतर भारतातल्या हौशी अवकाशप्रेमींनी ही कल्पना आपल्या देशात रुजवायला सुरुवात केली. पुण्यातील ज्योतिविर्द्या परिसंस्था गेली चार वषेर् ही आकाशातील मॅरेथॉन भरवत आहे.

सध्या हे गोलक शोधण्यासाठी सवोर्त्तम हवामान आहे. सूर्य ज्या भागात असतो, तेथे काही गोलक असतील, तर ते दिसणे अशक्य असते. पण मार्चमध्ये सूर्यामुळे झाकले जाणारे गोलक सर्वात कमी आणि सूर्यापासून दूर असणारे गोलक सर्वाधिक असतात. या मॅरेथॉनमध्ये भाग घेण्यासाठी तुमच्याकडी हवी फक्त एक टेलिस्कोप! 10 इंची असेल तर छानच, पण सहा इंचाचीही चालेल. ज्योतिविर्द्याच्या कार्यर्कत्यांकडे या सर्व 110 गोलकांच्या आकृत्या आहेत. हे गोलक शोधायचे, ज्योतिविर्द्याच्या कार्यर्कत्यांकडून तो मेसियरच असल्याची खात्री करून घ्यायची आणि पुढच्या गोलकाकडे वळायचं.

ज्योतिविर्द्याच्या कार्यालयात मेसियर मॅरेथॉन ऑब्झवेर्शन फॉर्म्स मिळतील. त्यात मेसियर गोलकांची माहिती असेल, शिवाय ते शोधण्यासाठी काही मोलाच्या टिप्सही. तुमच्याकडे टेलिस्कोप नसेल तर संस्थेकडील टेलिस्कोपमधून तुम्ही आकाशदर्शनाची मजा तरी नक्की लुटू शकाल. (अधिक माहितीसाठी संपर्क, शेखर फाटक : 9822877720)

 
</text>
</doc>
