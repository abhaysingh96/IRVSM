<doc>
<docno>1047852.cms.txt</docno>
<text>
 
अर्थव्यवहार
भारतात पीसींच्या विक्रीत भरीव वाढ
[ Thursday, March 10, 2005  08:05:58 pm]


म. टा. प्रुतिनिधी

मुंबई : भारतात पर्सनल कंप्युटर्सच्या विक्रीत गेल्या वषीर् 34.4 टक्के इतकी भरीव वाढ झाली. मात्र पीसी युनिट्सच्या विक्रीत आशिया पॅसिफिक देशांत (जपान वगळता) चीनने बाजी मारली. सर्वाधिक विक्री चीनमध्ये झाली असून त्याखालोखाल विक्री भारतात नोंदवली गेली. यंदाच्या वषीर्देखील विक्रीचा जोर कायम राहील, असा अंदाज आहे.

देशात उद्यमशीलतेत आणि सेवा क्षेत्रात वाढ झाली. त्यामुळे सर्वसामान्य ग्राहक आणि कॉपोर्रेट अशा दोन्ही प्रकारच्या बाजारपेठांत पीसीच्या मागणीत वाढ झाली.

' गार्टनर ' या टेक्नॉलॉजी विश्लेषण फर्मने 13 विभागीय बाजारपेठांची पाहणी केली. चीनमध्ये सुमारे 1 कोटी 49 लाख 30 हजार इतक्या प्रचंड प्रमाणात कंप्युटर्सची विक्री झाली. चीनच्या सतत वाढणाऱ्या अर्थव्यवस्थेचा हा पुरावा मानला जातो. भारतात चीनच्या तुलनेत कमी म्हणजे 33 लाख 90 हजार कंप्युटर्सची विक्री झाली. पण विक्रीच्या टक्केवारीत चीनपेक्षा ( 14.9 टक्के) कितीतरी अधिक म्हणजे 34.4 टक्के वाढ झाली. ह्युलेट पॅकार्ड, एचसीएल, आयबीएम आणि डेल हे सध्या भारतातले आघाडीचे ब्रँड्स आहेत. बँकिंग, फायनान्स, सरकारी कार्यालये, छोटे आणि मध्यम उद्योग यांमध्येही पीसींसाठी वाढती मागणी आहे.

 
</text>
</doc>
