<doc>
<docno>1047729.cms.txt</docno>
<text>
 
महाराष्ट्र
प्लॉटधारकांवरील कारवाई नियमानुसारच
[ Thursday, March 10, 2005  07:09:53 pm]


टाइम्स टीम

डोंबिवली : कल्याण-डोंबिवली परिसरातील गृहनिर्माण संस्थांना तहसीलदारांनी पाठवलेली नोटीस योग्य आहे. मात्र जर कोणी कर्मचारी अनुचित भाषा वापरत असेल तर त्याची दखल घेतली जाईल. महसूल गोळा करण्यासाठी केलेली कारवाई कटू असली तरी अनिवार्य आहे, असं जिल्हाधिकारी नंदकुमार जंत्रे स्पष्ट केलं आहे.

आ. हरिश्चंद पाटील व आ. डॉ. अशोक मोडक यांच्या नेतृत्वाखाली गृहनिर्माण संस्थांच्या सदस्यांनी जिल्हाधिकाऱ्यांची भेट घेतली. प्रारंभी महापौर व आ. हरिश्चंद पाटील यांनी, तहसीलदारांनी जी नोटीस पाठवली आहे. त्यातील भाषेला आक्षेप घेतला. एक कर्मचारी रहिवाशांच्या घरात घुसून अर्वाच्च भाषा वापरून शिवीगाळ करत असल्याचं निदर्शनास आणलं. त्याच्याविरुद्ध कारवाई करण्याची मागणी केली. काही गृहनिर्माण संस्थांना 2003 मध्ये नोटीसा पाठवण्यात आल्या त्याची चौकशी प्रलंबित असल्याचं निदर्शनाला

आणून दिलं. तर डॉ. मोडक यांनी, यापूवीर् 2001 व 2003 मध्ये अशा प्रकारच्या नोटीसा बजावण्यात आल्या होत्या, याकडे लक्ष

वेधलं. दर दोन वर्षांनी येणारी ही साडेसाती संपवा व एकदाचा सोक्षमोक्ष लावा, असंही त्यांनी ठणकावून सांगितलं.

प्रा. अशोक हुक्केरी, परांजपे, रमेश पारखे यांनी रहिवाशांची बाजू मांडली. ऐन परीक्षेच्या काळात त्रास होत असल्याचं निदर्शनास आणलं. जिल्हाधिकारी जंत्रे यांनी, रहिवाशांवर अन्याय करावा अशी प्रशासनाची भूमिका नाही. जमीन प्रकरणी

शर्तभंग झाला हे सत्य आहे. चचेर्ने आणि सामोपचाराने मार्ग काढता येईल. मात्र महसूल गोळा करणं हे प्रशासनाचं कर्तव्य आहे. प्रशासन संवेदनशील आहे. मात्र शतीर्चा भंग झाला असल्याने त्याचे पैसे भरणं आवश्यक आहे. जमीन हस्तांतरण प्रसंगी नियमांचं पालन झालं नाही. रहिवाशांनी प्रारंभी काही रक्कम तातडीने भरावी व चर्चा करण्यासाठी निवासी जिल्हाधिकाऱ्यांना 14 मार्चला भेटावं, असंही त्यांनी सांगितलं.

 
</text>
</doc>
