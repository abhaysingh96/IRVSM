<doc>
<docno>1047937.cms.txt</docno>
<text>
 
बहुतांची अंतरे
... लोकशाहीप्रेमी मतदारांचे
[ Thursday, March 10, 2005  08:59:11 pm]


बिहार, झारखंड व हरयाणा या तीन राज्यांच्या विधानसभा निवडणूक निकालांवर भाष्य करणारा ' सर्वच नापास ' हा अग्रलेख (म. टा. 28 फेब्रु.) आवडला. परीक्षेपूवीर्च प्रश्ान्पत्रिका हातात मिळूनही एखादा विद्याथीर् जेव्हा नापास होतो, तेव्हा तो परीक्षेत बसण्यासच अपात्र ठरतो. वरील तिन्ही राज्यांतील राजकीय पार्श्वभूमी लक्षात घेता, या निकालाहून वेगळे काही घडण्याची शक्यता नव्हती, हे सामान्य नागरिकांना कधीच कळले होते, तर मग या राजकीय पक्षांना हे उमजले नव्हते, असे थोडेच आहे ?

हरयाणात ओमप्रकाश चौटाला चारीमुंड्या चीत होणार, हे सांगावयास कोणाही राजकीय तज्ज्ञांची गरज नव्हती. काँग्रेसला मिळालेले यश हे नकारात्मक आहे तर भाजपचा पराजय म्हणजे केलेल्या पापांची फळे आहेत. चौटालांशी पूवीर्चा मधुचंद भाजपाला चांगलाच भोवला. झारखंडमध्येही भाजपाच्या स्थानीय नेतृत्वाला चांगलाच धडा मिळाला, तर बिहारमध्ये ' एक अनार सौ बिमार ' ची परिस्थिती. मुख्यमंत्रीपद एक तर दावेदार एकशे एक. पक्ष एक तर पक्षश्रेष्ठी अनेक. युती एकाशी, दोस्ती दुसऱ्याशी, लढत तिसऱ्यांशी. त्यामुळे निवडून येणारा असतो कोणीतरी चौथाच. काँग्रेस, राजद, ज. दी. (यू) भाजपा, लोजपा व डावे पक्ष यातील एकाही पक्षाला तेथील राजकीय परिस्थितीची जाणीव नव्हती असे नव्हे ; पण एकमेकांवर कुरघोडी करण्याच्या नादात हे सर्वच पक्ष स्वत: तर पडलेच ; पण त्रिशंकू विधानसभा तयार करून बसले. पक्षीय राजकारणापेक्षा सत्तेच्या राजकारणाचा मोह नडला. सगळेच पक्ष नापास झाले असतील तर त्याचे सर्व श्रेय मतदारांना द्यावे लागेल. शेवटी लोकशाही प्रणाली टिकवून ठेवण्यात मतदारांचेच अधिक श्रेय आहे.

शरद वर्तक, चेंबूर, मुंबई.

 
</text>
</doc>
