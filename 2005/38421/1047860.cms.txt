<doc>
<docno>1047860.cms.txt</docno>
<text>
 
देश-विदेश
'उल्फा'ने आसाममधील तेलाची पाइपलाइन पेटवली
[ Thursday, March 10, 2005  08:09:57 pm]


वृत्तसंस्था

गुवाहाटी : ' युनायटेड लिबरेशन फ्रंट ऑफ आसाम ' च्या (उल्फा) दहशतवाद्यांनी तिनसुकिया जिल्ह्यातील ' ऑईल इंडिया लि. ' ची पाइपलाइन बुधवारी रात्री पेटवून दिली. मध्यरात्री उशीरा ही आग विझवण्यात यश आले.

लाखीपाथेर अभयारण्यातील बुटिबारी येथे दहशतवाद्यांनी तेलाची ही पाइपलाइन बुधवारी रात्री पावणे नऊ वाजता पेटवून दिली.

या आगीत कोणीही जखमी झाले नाही. मध्यरात्री आग विझवल्यानंतर पाइपलाइन दुरुस्तीचे काम सुरू झाले.

दरम्यान, बुधवारी दिवसभरात राज्यात ठिकठिकाणी ' उल्फा ' ने केलेल्या बॉम्बहल्ल्यात एक बॉम्बतज्ज्ञ ठार झाला. तर दोन पोलिसांसह पाच जण जखमी झाले.

16 मार्चला ' उल्फा ' चा ' आमीर् रेजिंग डे ' असून या पार्श्वभूमीवर ' उल्फा ' ने आसाममध्ये ठिकठिकाणी हल्ल्यांचे प्रमाण वाढवले आहे. त्यामुळे सुरक्षेवर ताण पडत आहे.

 
</text>
</doc>
