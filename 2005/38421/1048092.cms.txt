<doc>
<docno>1048092.cms.txt</docno>
<text>
 
महामुंबई
'निरुपम यांचा बोलवता धनी कळेलच'
[ Thursday, March 10, 2005  11:16:44 pm]


म. टा. प्रतिनिधी

मुंबई : शिवसेनेतून हकालपट्टी झालेले राज्यसभा सदस्य संजय निरुपम यांचा बोलवता धनी कोण आहे, हे येत्या आठ-दहा दिवसांत कळेलच, असे भारतीय जनता पक्षाचे प्रदेशाध्यक्ष नितीन गडकरी यांनी गुरुवारी सांगितले.

रत्नागिरी दौऱ्यावर असलेले गडकरी यांनी सांगितले की, भाजप आणि शिवसेना यांच्यात तेढ निर्माण करण्याचे काम संजय निरुपम सतत करीत होते. त्यांच्या अंतस्थ हेतूचा भांडाफोड झाल्यानेच सेनेतून बाहेर पडण्याची वेळ त्यांच्यावर आली.

झोपड्यांना संरक्षण देण्याची घोषणा झाली असली तरी त्यांच्यासाठी मोफत घरांची योजना आखली गेलेली नाही. या झोपडीवाल्यांना ठाणे-कल्याणवाले त्यांच्या गावांत येऊ देणार नाहीत. मग त्यांनी जायचे तरी कुठे, असा सवालही गडकरी यांनी केला.

 
</text>
</doc>
