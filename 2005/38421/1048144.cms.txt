<doc>
<docno>1048144.cms.txt</docno>
<text>
 
क्रीडा
अरेरे...
[ Thursday, March 10, 2005  11:40:31 pm]


वृत्तसंस्था

मोहाली : ' मास्टर ब्लास्टर ' सचिन तेंडुलकरचे विश्वविक्रमी 35 वे कसोटी शतक पाहण्याची पर्वणी साधण्यासाठी पंजाब क्रिकेट असोसिएशनच्या स्टेडियमवर तुडुंब गदीर् करणारे क्रिकेटरसिक सचिनचे शतक अवघ्या सहा धावांनी हुकल्याने हळहळले. 10 हजार धावांचा टप्पा पार करण्यासही त्याला अजून 27 धावांची गरज आहे.

विक्रमादित्य सुनील गावस्कर यांंच्या 34 कसोटी शतकांची बरोबरी सचिनने केली आहे. त्यामुळेच त्याच्या विश्वविक्रमी शतकाची तसेच 10 हजार धावांचा टप्पा पार करतो का याचीही सर्वांना उत्सुकता होती ; दोन्ही बाबतीत त्याने निराशाच केली.

दुसऱ्या नव्या चेंडूवर सचिन नावेद उल हसनच्या गोलंदाजीवर असीम कमालकडे झेल देत माघारी परतला तेव्हा सचिनसह साऱ्यांचीच निराशा झाली. सचिनसोबत शतकी भागी रचणारा शतकवीर आणि सलामीवीर वीरेंदर सेहवाग म्हणाला, शतक हुकल्यामुळे सचिनही निराश झाला आहे. सचिन 94 वर बाद झाला म्हणून काय झाले, पुढच्या डावात तो शतक करील, असे सेहवागने पत्रकारांशी बातचीत करताना सांगितले.

 
</text>
</doc>
