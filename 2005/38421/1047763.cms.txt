<doc>
<docno>1047763.cms.txt</docno>
<text>
 
महामुंबई: मुंबई टाइम्स
एव्हरेस्ट शिखर सर करणार का?
[ Thursday, March 10, 2005  07:23:55 pm]


मुंबई टाइम्स टीम

जगातील सर्वात उंच शिखर असं नामाधिमान मिरवणाऱ्या एव्हरेस्टची चढाई गिर्यारोहकांना आव्हान ठरत आली आहे. आता अनेक सोयीसुविधा उपलब्ध असल्या तरी एव्हरेस्टवरील चढाई आत्यंतिक कठीण आव्हान असतं. याच वेळी थम्स अपने तरुणांसाठी साहसी अशी ' थम्सअप एव्हरेस्ट चॅलेंज है दम ?' योजना जाहीर केली आहे. यात जिंकणाऱ्या तरुणांना थम्सअपतफेर् एव्हरेस्टच्या शिखरावर जाण्याची संधी मिळणार आहे.

साहसी अशा या योजनेत इच्छुकांची निवड करण्यासाठी थम्सअपतफेर् महिना विशेष मोहीम राबवली जाणार आहे. त्यात एकूण 16 शहरांमध्ये स्थानिक पातळीवर फेऱ्या पार पडतील. यातील अंतिम विजेत्यांसाठी मनाली इथे चॅलेंज कॅम्पचं आयोजन करण्यात आलं आहे. या 16 स्पर्धकांपैकी विजेत्याला एव्हरेस्टचं शिखर सर करण्याची संधी मिळेल. याशिवाय 10 लाख रुपयांचं रोख पारितोषिक पटकावता येईल. मनाली इथे होणाऱ्या कॅम्पची जबाबदारी 1960 साली एव्हरेस्टची अत्यंत कठीण चढाई करणारे कर्नल कुमार यांच्याकडे आहे.

थरार, साहस यांचा कमालीचा अनुभव देणाऱ्या या स्पधेर्त अतिशय चांगला प्रतिसाद लाभेल, असा विश्वास कंपनीतफेर् व्यक्त करण्यात येतोय. या योजनेच्या जाहिरातीसाठी अक्षयकुमारचा सहभाग असलेली जाहिरात टीव्हीवरून प्रसिद्ध केली जात आहे. एवढंच नव्हे तर प्रसिद्धीसाठी कॉलेजांबरोबर रोडशोचं आयोजन करण्यात येणार आहे. स्पर्धा मुंबई, कोलकाता, बंगलोर, गाझियाबाद, हैदाबाद, पुणे, अहमदाबाद, इंदौर, जयपूर, विझाग, कानपूर, लखनौ, पाटणा, जमदेशपूर, भुवनेश्वर, मीरत या शहरांत पार पडणार आहे. यातील प्राथमिक पातळीवरील प्रत्येक विजेत्यास एक बाइक मिळणार आहे.

 
</text>
</doc>
