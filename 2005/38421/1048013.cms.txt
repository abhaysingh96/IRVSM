<doc>
<docno>1048013.cms.txt</docno>
<text>
 
क्रीडा
महिला क्रिकेटलाही सहाराचा पुरस्कार
[ Thursday, March 10, 2005  10:14:39 pm]


म. टा. क्रीडा प्रतिनिधी

मुंबई : भारतीय पुरुष क्रिकेट संघापाठोपाठ आता भारतीय महिला क्रिकेट संघालाही सहाराचा पुरस्कार लाभला आहे. हा पुरस्कार तीन वर्षांसाठी असेल, असे महिला क्रिकेटची ब्रँड अॅम्बेसेडर मंदिरा बेदी आणि शुभांगी कुलकणीर् यांनी सांगितले. आगामी विश्व चषक महिला स्पधेर्साठी जाणाऱ्या भारतीय महिला चमूला सहाराचे शर्ट देण्यात आले आणि त्यांना शुभेच्छाही देण्यात आल्या. भारतीय महिला क्रिकेटबरोबरचा हा करार तीन वर्षांसाठी आहे आणि भारतीय पुरुषांप्रमाणेच महिलांनाही शर्ट देण्यात आले असले तरी कराराच्या आथिर्क बाबी मात्र गुलदस्त्यात ठेवण्यात आल्या आहेत. या संबंधी अनेक प्रश्ान् विचारले गेले पण त्याबाबत काहीच ठोस उत्तर मिळू शकले नाही. भावना ( इमोशन) समजून घ्या असे सांगण्यात आले. अर्थात भारतीय महिला क्रिकेटला तीन वर्षांसाठी पुरस्कतेर् प्रथमच मिळाले हेही नसे थोडके.

दक्षिण आफ्रिकेत होणाऱ्या विश्वचषक क्रिकेट स्पधेर्त भारतीय महिलांची कामगिरी निश्चितच सरस होईल असा विश्वास भारतीय महिला संघाची कर्णधार मीताली राजने व्यक्त केला. महाराष्ट्राच्या राज्यपालांनीही भारतीय महिल चमूला शुभेच्छा दिल्या आहेत. दक्षिण आफ्रिकेत होणारी महिला विश्व चषक क्रिकेट स्पर्धा आधी संपूर्ण साखळी पद्धतीने खेळवली जाणार असून पहिल्या चार संघात नंतर उपांत्य फेरीचे सामने रंगतील. भारतीय महिलांनी नुकतेच गतविजेत्या न्यूझीलंडला नमवले होते तर ऑस्ट्रेलियालाही जोरदार लढत दिली होती. त्यामुळे भारताला या स्पधेर्त चांगल्या यशाची खात्री वाटते आहे.

भारतीय महिलांना सहारा पुरस्कार आणि तोही तीन वर्षांसाठी मिळाला याबद्दल माजी क्रिकेटपटू नूतन गावस्कर, अंजली पेंढारकर, सुरेखा भंडारे यांनी समाधान व्यक्त केले. भारतीय महिलांनी आता आगामी विश्वचषक क्रिकेट स्पधेर्तही चांगले यश संपादन करावे अशा शुभेच्छा या माजी क्रिकेटपटुंनी दिल्या.

 
</text>
</doc>
