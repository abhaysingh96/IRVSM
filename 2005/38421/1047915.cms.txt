<doc>
<docno>1047915.cms.txt</docno>
<text>
 
महामुंबई
'रिलायन्स एनर्जी'तर्फे ब्रेलमधूनही बिल
[ Thursday, March 10, 2005  08:47:03 pm]


म. टा. प्रतिनिधी

मुंबई : रिलायन्स एनजीर्तर्फे अंधांना ब्रेल लिपीत विजबिल पाठविण्याची सुविधा देण्यात आली असून अभिनेते अमिताभ बच्चन यांच्या हस्ते गुरुवारी या सेवेचे उद्घाटन झाले. ब्रेल लिपीत बिल पाठविणारी ही देशातील पहिलीच कंपनी आहे.

नॅशनल असोसिएशन ऑफ द ब्लाइंडच्या (नॅब) आवारात झालेल्या या कार्यक्रमात राज्याचे ऊर्जामंत्री दिलीप वळसे पाटील, टीना अंबानी, कंपनीचे कार्यकारी संचालक ललित जैन, नॅबचे मानद सरचिटणीस डॉ. राजेंद टी. व्यास आदी मान्यवर उपस्थित होते. रिलायन्सच्या मुंबईतील ग्राहकांना ही सुविधा विनाशुल्क उपलब्ध करून देण्यात येणार आहे. कंपनीच्या 30303030 या हेल्पलाइनवर या बिलासाठीची नोंदणी करता येईल. प्रशिक्षित शिक्षकांकडून अंधांना ब्रेल लिपीचे शिक्षण देणाऱ्या ' प्रारंभ ' या योजनेची घोषणाही या प्रसंगी करण्यात आली.

 
</text>
</doc>
