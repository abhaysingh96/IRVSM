<doc>
<docno>1048082.cms.txt</docno>
<text>
 
महामुंबई
'गीतरचनेला काव्याचा दर्जा नाकारणे गैरच'
[ Thursday, March 10, 2005  11:11:38 pm]


म. टा. विशेष प्रतिनिधी

मुंबई : ' फुलले रे क्षण माझे फुलले रे ' सारख्या लोकप्रिय गाण्यांमुळे कवी नीतिन आखवे सर्वपरिचित आहेत. पण म्हणून त्यांच्या गीतांना काव्याचा दर्जा नाकारणे उचित होणार नाही. कारण माणूस म्हणून अतिशय हृद्य असलेला हा कवी आयुष्याला भिडणारा आहे. शब्दांची आस असलेला हा माणूस संवेदनशीलतेने जीवनानुभवांचा ठाव घेतो आणि त्या साऱ्या खुणा त्याच्या कवितांतून उमटलेल्या दिसतात. असेच मन:पूत जगत कवितेचा हात त्याने कधी सोडू नये ' असे ख्यातनाम गीतकार सुधीर मोघे यांनी सोमवारी येथे सांगितले.

आखवे यांचा ' क्षण माझे फुलले रे ' हा पहिला काव्यसंग्रह पुनर्वसू प्रकाशनाच्या सई वैद्य यांनी प्रकाशित केला आहे. आखवे यांच्या आग्रहास्तव त्या काव्यसंग्रहाला प्रस्तावना लिहिलेल्या मोघे यांनी, विलेपालेर् येथील लोकमान्य सेवा संघाच्या गोखले सभागृहात त्या पुस्तकाचे समारंभपूर्वक प्रकाशनही केले. त्याप्रसंगी ते बोलत होते.

संवादिनी व बासरीवादनाची आवड असलेले, संगीताची उत्तम जाण असलेले आखवे गेली 22 वषेर् बँककर्मचारी आहेत. ऋजू स्वभावाने त्यांनी किती माणसे जोडली आहेत, हे सभागृहातील उपस्थितीवरून जाणवत होते. ' गप्पाष्टक ' कार संजय उपाध्ये, शाळूमित्र ' मी माझा ' कार चंदशेखर गोखले, डहाणूकर महाविद्यालयातील अध्यापक प्रा. केशव परांजपे, संगीतकार विकास भाटवडेकर आदि मित्रांनी भिडस्त, प्रसिद्धीविन्मुख स्वभावाच्या आखवेंच्या व्यक्तिमत्त्वाचे अनेक पैलू स्पष्ट केले. ' माझे हे सारे कळवळीयाचे मित्र म्हणजे कधीही रिकामा न होणारा खजिना आहे. त्यांच्या ऋणातच राहणे मी पसंत करीन ' असे सांगून मनोगत व्यक्त करणाऱ्या नीतिनने सभागृहात बसलेल्या आपल्या आईकडे बघत जेव्हा सांगितले की , ' आई, माझे हे सारे बहराचे क्षण केवळ तुझ्याचमुळे फुललेत. पण कितीतरी टीव्हीमालिकांसाठी झटपट गीतरचना करू शकणारा मी तुझ्यावर मात्र एकही कविता आतापर्यंत करू शकलेलो नाही ' तेव्हा सारेच श्ाोते हेलावले...

अरुण फडके यांनी कृतज्ञता व्यक्त केल्यानंतर विकास भाटवडेकर व श्ाीधर फडके यांनी संगीतबद्ध केलेल्या, या काव्यसंग्रहातील काही रचना आनंद सावंत, सोनाली कणिर्क, अदिती कुलकणीर्, स्वाती जोशी यांनी सुरेल सादर केल्या.

 
</text>
</doc>
