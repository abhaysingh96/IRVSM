<doc>
<docno>1047766.cms.txt</docno>
<text>
 
महामुंबई: मुंबई टाइम्स
नॅशनल जिओग्राफिकवर मुंबई पोलिस
[ Thursday, March 10, 2005  07:25:54 pm]


मुंबई टाइम्स टीम

एके काळी स्कॉटलंड यार्डशी बरोबरी केलं गेलेलं मुंबई पोलिस दल सध्या वादाच्या भोवऱ्यात असलं तरी, त्यांच्या गौरवशाली कामगिरीचा करिष्मा मात्र अजूनही वादातीत आहे. चार्ल्स शोभराजला पकडण्याची कामगिरी ही यातलीच एक. नॅशनल जिओग्राफिक चॅनेलवर या घटनेवर आधारित कार्यक्रम सादर होत असून त्यात शोभराजला पकडणारे पोलिस अधिकारी मधुकर झेंडेंची मुलाखत दिसणार आहे! येत्या सोमवारी , 14 मार्चला रात्री 10 वाजता होणाऱ्या ' सर्पंट ' कार्यक्रमात ही मुलाखत होईल.

शोभराजने तुरुंगातून लिहिलेले ' स्नेक ' हे आत्मकथन लोकप्रिय ठरलं होतं. नोव्हेंबर 1971 मध्ये प्रथम अटक झालेला हा आंतरराष्ट्रीय गुन्हेगार तुरुंगातून कसा फरार झाला, त्याची चित्तरकथा चवीचवीने चचिर्ली होती. सध्या नेपाळ पोलिसांच्या ताब्यात असलेल्या चार्ल्सला मुंबईचे पोलिस अधिकारी मधुकर झेंडे यांनी 10 एप्रिल 1986 रोजी गोव्याच्या एका हॉटेलात सापळा रचून अटक केली होती, ती बातमी सर्व प्रमुख वृत्तपत्रांची ' हेडलाइन ' होती आणि झेंडे रातोरात ' तारांकित ' झाले होते! मंगळवारी , 15 मार्चला रात्री 12 वाजता या कार्यक्रमाचं पुनर्प्रक्षेपण होणार आहे.

 
</text>
</doc>
