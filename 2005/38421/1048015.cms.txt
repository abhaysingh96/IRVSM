<doc>
<docno>1048015.cms.txt</docno>
<text>
 
क्रीडा
'मॅच के मुजरिम'
[ Thursday, March 10, 2005  10:15:15 pm]


मुंबई : भारत व पाकिस्तान क्रिकेट मालिकेची घोषणा झाल्यापासून संपूर्ण देशभरात क्रिकेटमय वातावरण तयार झाले असून या वातावरणाची लज्जत वाढवण्यासाठी स्टार न्यूजने एका संवादात्मक मालिकेचं आयोजन केलं आहे. क्रिकेटरसिकांच्या उत्साहात भर घालणाऱ्या ही मालिका संपूर्ण देशभरात आयोजित केली जाईल. कार्यक्रमांचे यजमानपद भूषवण्याकरिता क्रिकेटमधील दिग्गज सहभागी होतील. मालिकेतील पहिल्या सामन्यानंतर आयोजित केल्या जाणाऱ्या या स्पधेर्मध्ये प्रेक्षकांना दोन्ही संघांच्या कामगिरीचे परिक्षण करण्याची संधी मिळेल ,.

भारतामध्ये प्रत्येक क्रिकेट रसिकांचं सामन्यातील डावपेच, कप्तानाचा निर्णय, गोलंदाजीतील बदल याबद्दल स्वत:चं असं खास मत असतं. या मताला ' मॅच के मुजरिम ' च्या माध्यमातून एक व्यासपीठ उपलब्ध होईल. माजी खेळाडू, समालोचक, क्रिकेट तज्ज्ञ असे मान्यवर या मालिकेत सहभागी होतील.

क्रिकेट रसिकांच्या प्रश्ानंना उत्तर देताना माजी पाकिस्तानी कसोटीपटू झहीर अब्बास हे पाकिस्तानची बाजू मांडणार असून अरूण लाल व अंशूमान गायकवाड हे भारतीय संघाच्या वतीने उत्तरे देतील. माजी कर्णधार बिशनसिंग बेदी हे सरकारी वकीलाची भूमिका बजावतील आणि प्रत्येक सुनावणीची देखरेख करतील.

ही स्पर्धा नऊ शहरांमधील प्रसिद्ध ठिकाणी होणार असून प्रत्येक कसोटी व एकदिवसीय सामना झाल्यानंतर रात्रौ 9 वाजता स्टार न्यूजवर हा एक तासाचा कार्यक्रम असेल.

 
</text>
</doc>
