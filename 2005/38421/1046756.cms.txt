<doc>
<docno>1046756.cms.txt</docno>
<text>
 
महामुंबई
सावंत आयोगाचा सर्वांवर ठपका
[ Thursday, March 10, 2005  12:05:39 am]


म. टा. विशेष प्रतिनिधी

मुंबई न्या. पी. बी. सावंत आयोगाने सुरेश जैन, नवाब मलिक, विजयकुमार गावित या मंत्र्याबरोबरच आमदार डॉ. पद्मसिंह पाटील यांच्यासह अण्णा हजारे यांच्यावरही भ्रष्ट व्यवहार आणि गहाळ कारभाराचे ठपके ठेवले आहेत, असे समजते. हा अहवाल विधिमंडळात ठेवण्याचा निर्णय मंत्रिमंडळाने घेतला आहे.

आयोगाच्या अहवालावर मंत्रिमंडळाच्या बैठकीत बुधवारी चर्चा झाली. तेव्हा हजारे यांनी आरोप केलेल्या तत्कालीन चारही मंत्र्यांवर आयोगाने भ्रष्ट व्यवहार आणि ढिसाळ प्रशासन असे ताशेरे ओढले आहेत. हजारे यांच्यावरील आरोपही आयोगाने ग्राह्य धरले असून त्यांच्यावरही भ्रष्ट व्यवहाराचा आणि गहाळ कारभाराचा ठपका ठेवला आहे.

अहवाल विधिमंडळात ठेवण्याचा निर्णय घेण्यात आल्याची माहिती मुख्यमंत्री विलासराव देशमुख यांनी बुधवारी दिली.

 
</text>
</doc>
