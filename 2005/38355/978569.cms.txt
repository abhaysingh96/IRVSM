<doc>
<docno>978569.cms.txt</docno>
<text>
 
क्रीडा
भारत-चीन बुद्धिबळ लढती व्हायला हव्यात...
[ Monday, January 03, 2005  12:24:23 am]


शरद कदेकर

जागतिक ज्युनियर बुद्बिबळ स्पधेर्चे जेतेपद पटकावणाऱ्या हरिकृष्णने मंुबई बुद्बिबळ महोत्सवादरम्यान मोकळेपणाने बातचीत केली. त्याने भारत-चीन लढती व्हायला हव्यात, असे सांगितले.

विश्वनाथन आनंदच्या पावलावर पाऊल टाकण्याची किमया पंड्याला हरिकृष्णने केली आहे. सतरा वर्षांपूवीर् आनंदने फिलीपाईन्समध्ये जागतिक ज्युनियर बुद्धिबळ स्पधेर्त जेतेपद पटकावले होते. तशीच कामगिरी अठरा वषीर्य हरिकृष्णने दोन महिन्यांपूवीर् कोचीतील जागतिक ज्युनियर स्पधेर्त करण्याचा पराक्रम केला आहे. आनंद व शशीकिरण यांच्याप्रमाणे जागतिक पटावर आपल्या वर्चस्वाची मोहर उमटवणाऱ्या या युवा खेळाडूकडून भारताला मोठ्या अपेक्षा आहेत. जागतिक ज्युनियर स्पधेर्विषयी तो सांगतो , ' पाचव्या प्रयत्नात मी यशस्वी झालो आणि यासाठी तो आभार मानतो अखिल भारतीय बुद्धिबळ फेडरेशनचे. ही स्पर्धा इतरत्र झाली असती तर मी त्यात भाग घेतलाच असे नाही '. हरिकृष्णचे जागतिक स्पधेर्तील हे दुसरे जेतेपद. आठ वर्षांपूवीर् स्पेनमध्ये झालेल्या दहा वर्षाखालील मुलांच्या स्पधेर्त त्याने जेतेपद पटकावले होते.

हैदराबादचा हा अठरा वषीर्य युवक नव्यानेच स्थापन झालेल्या अखिल भारतीय बुद्धिबळपटूंच्या संघटनेचे चिटणीसपदही भूषवतोय. प्रवीण ठिपसेचा अपवाद वगळता सारे प्रमुख भारतीय बुद्धिबळपटू या संघटनेत सामील झाले असून दिब्येंदु बारूआ अध्यक्षपदाची भूमिका बजावत आहे. ' आम्हाला संघर्ष करायचा नाही, तर सामजंस्याची भूमिका घेऊन खेळाडूंना भेडसावणाऱ्या समस्यांवर तोडगा काढायचा आहे '. असे हरिकृष्ण सांगतो.

विप्रोबरोबर माझा करार आता संपुष्टात आला असल्यामुळे प्रायोजकांच्या शोधात असल्याचेही तो सांगतो. आंध्र प्रदेश सरकार व खासकरून चंदाबाबू नायडूंचा तो जाणीवपूर्वक उल्लेख करतो. कोनेरू हम्पी, दोणावली हरिका तसेच हरिकृष्ण यांना नायडूंनी बरीच मदत केली. लॅपटॉप तसेच परदेशी स्पर्धांमध्ये भाग घेण्यासाठी प्रवास खर्चाकरिता नायाडूंकडून मदत त्यांना लाभली.

बुद्धिबळ ऑलिंपियाडमध्ये भारताला पदकाने हुलकावणी दिली पण या स्पधेर्तील आनंदच्या सहभागामुळे मला बराच फायदा झाला असं हरिकृष्ण सांगतो. या स्पधेर्दरम्यान त्याच्याशी बोलण्याची संधी तर लाभलीच पण निव्वळ त्याचा खेळ बघूनही बऱ्याच गोष्टी शिकायला मिळाल्या.

तुझी खेळाची घाटणी आनंदप्रमाणेच आक्रमक आहे असे विचारलं असता तो म्हणतो , ' प्रतिस्पधीर् कसा खेळतो त्यानुसार मी डावपेच लढवतो. कधी आक्रमक तर कधी बचावात्मक, सावध खेळ करणं मी पसंत करतो '. आशिया खंडात भारत आणि चीन या बुद्धिबळातील सुपरपॉवर असून त्यांच्यात सामने व्हायला हवेत, याचा फायदा दोन्ही देशातील खेळाडूंना होईल. चीनमध्ये क्रीडापटूंना चांगल्या सोयीसुविधा मिळतात, सरकारच त्यांची देखभाल करते. मात्र भारतात क्रीडापटूंना फारशा सुविधा मिळत नाही. मात्र आंध्रप्रदेशमध्ये अल्पप्रमाणात का होईना मदतीचा हात पुढे केला जातो, हीदेखील चांगली बाब आहे याचा तो जाणीवपूर्वक उल्लेख करतो. सध्या त्याचेे रेटिंग आहे 2632 आणि जगातील अव्वल 40 बुद्धिबळपटूत स्थान पटकावण्याचा त्याचा मानस आहे.

 
</text>
</doc>
