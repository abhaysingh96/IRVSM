<doc>
<docno>979604.cms.txt</docno>
<text>
 
अर्थव्यवहार
'मारुति 800' च्या विक्रीत 42 टक्क्यांनी घट
[ Monday, January 03, 2005  11:33:22 pm]


म. टा. वाहन प्रतिनिधी

मुंबई: आघाडीची ' स्मॉल कार ' उत्पादक ' मारुति उद्योग ' ने डिसेंबर 2004 महिन्यात आपल्या विक्रीमध्ये 18.2 टक्क्यांनी वाढ साध्य केली असली तरी सर्वाधिक खपणाऱ्या ' मारुति 800' मोटारींच्या विक्रीत मात्र याच महिन्यात 42.2 टक्क्यांनी घट झाली आहे.

गेल्या डिसेंबर महिन्यात कंपनीच्या विविध 43 हजार 828 मोटारींची विक्री झाली असून, मागील वषीर्च्या डिसेंबर (2003) महिन्यात 37 हजार 091 मोटारींची विक्री झाली होती. डिसेंबर 2004 मध्ये फक्त 7 हजार 885 ' मारुति 800' मोटारींची विक्री झाली. मागील वषीर्च्या याच महिन्यात 13 हजार 641 गाड्यांची विक्री झाली होती.

ऑल्टो ', ' वॅगन-आर ' आणि ' झेन ' या ' कम्पॅक्ट कार्स ' ची विक्री मागील वर्षाच्या तुलनेने 49.2 टक्क्यांनी वाढून 20 हजार 759 इतकी झाली. ' ओमनी व्हॅन ' आणि ' वर्सा ' यां मोटारींची विक्री 21 टक्क्यांनी वाढून पाच हजार 237 झाली. ' प्रिमिअम मिडसाइझ कार ' असेलेले ' बॅलेनो ' आणि ' एस्टीम ' मोटारींच्या विक्रीत 124 टक्क्यांनी वाढ होऊन दोन हजार 987 इतकी झाली आहे. कंपनीच्या सर्व मॉडेल्सच्या निर्यातीत 78 टक्क्यांची वाढ झाली असून, सहा हजार 675 मोटारी विकल्या गेल्या आहेत.

 
</text>
</doc>
