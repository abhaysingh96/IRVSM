<doc>
<docno>978576.cms.txt</docno>
<text>
 
देश-विदेश
अंदमानिकोबोरमधील 5421 नागरिक अद्याप बेपत्ता
[ Monday, January 03, 2005  12:28:27 am]


वृत्तसंस्था

नवी दिल्ली : देशात सुनामीचा प्रकोप सहन कराव्या लागलेल्या चार राज्यांतील बळींचा आकडा नऊ हजार 451 वर पोचला असून अद्यापही साडेपाच हजार नागरिक बेपत्ता असल्याने बळींचा आकडा वाढण्याची भीती व्यक्त करण्यात येत आहे.

सुनामीग्रस्त भागात मदतकार्याला वेग आला असताना केंदीय गृहखात्याने या नैसगिर्क आपत्तीतमधील बळी, बेपत्ता लोक, मदतकार्य आदी बाबींचा आढावा घेणारा अहवाल प्रसृत केला आहे. त्यातील आकडेवारीनुसार तामिळनाडूत सर्वाधिक म्हणजे सात हजार 793 बळी गेले आहेत. त्याचवेळी या राज्यातील एकही व्यक्ती आता बेपत्ता नसल्याचे ही आकडेवारी सांगते.

त्यापाठोपाठ अंदमान आणि निकोबार बेटांवरील बळींचा अधिकृत आकडा 812 आहे. अर्थात या बेटांवरील पाच हजार 421 जणांचा अद्याप काहीच ठावठिकाणा लागला नसल्याने मृतांचा आकडा कितीतरी वाढण्याची भीती आहे. आंध्र प्रदेशात या प्रलयात 106 तर केरळमध्ये 166 जणांचे बळी गेल्याचे ही आकडेवारी सांगते.

या आपत्तीतून सावरण्यासाठी तमिळनाडूला 250 कोटी, आंध्र प्रदेश व केरळला प्रत्येकी 100 कोटी, अंदमान-निकोबारला 100 कोटी आणि पाँडिचेरीला 35 कोटींची मदत केंदाकडून करण्यात आली आहे.

पुन्हा धक्के

सुनामीच्या कटू आठवणी विसरू पाहणारे अंदमान- निकोबार बेटावरील नागरिक रविवारी सकाळी पुन्हा एकदा भूकंपाच्या धक्क्याने भयभीत झाले. रविवारी सकाळी 5.43 वाजता 5.2 रिश्टर तीव्रतेचा हा धक्का बसल्याने लोकांमध्ये घबराट पसरली होती. या धक्क्याच्या आधीही थोड्या कमी तीव्रतेचे धक्के या बेटांना बसले.

मदतीचा ओघ

सुनामीच्या प्रकोपातून आशियाई देश सावरत असताना जगभरातून मदतीचा मोठा ओघ या देशांकडे सुरू आहे. अमेरिकी नौदलातील सुमारे दीड हजार सैनिक मदत व बचावकार्यासाठी श्रीलंकेला लवकरच रवाना होणार आहेत. या आघातातून सावरण्याचे प्रयत्न करणाऱ्यांसाठी जपानने 500 दशलक्ष डॉलरची मदत देऊ केली आहे.

या नैसगिर्क आपत्तीतून सावरण्यासाठी जोमाने प्रयत्न सुरू असले तरी त्यातून पूर्णपणे सावरण्यासाठी आणि सारे पुन्हा नव्याने उभे करण्यासाठी पाच ते 10 वषेर् लागतील, अशी शक्यता संयुक्त राष्ट्रांचे सरचिटणीस कोफी अन्नान यांनी व्यक्त केली आहे.

पंतप्रधानांच्या बहिणीची मदत फेरी

कोलकाता : पंतप्रधान मनमोहन सिंग यांच्या भगिनी प्रीतम कौर या रविवारी येथे काढण्यात आलेल्या मदत फेरीत सहभागी झाल्या होत्या. पंतप्रधान राष्ट्रीय मदत निधीसाठी काढण्यात आलेल्या या मदत फेरीदरम्यान प्रीतम कौर तसेच त्यांचे पती विद्याचरण सिंग यांनी घरोघरी जाऊन निधी गोळा केला.

 
</text>
</doc>
