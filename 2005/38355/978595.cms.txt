<doc>
<docno>978595.cms.txt</docno>
<text>
 
महामुंबई
1110 लीटर गावठी दारू जप्त
[ Monday, January 03, 2005  12:39:58 am]


म. टा. प्रतिनिधी

मुंबई : आग्रीपाडा आणि विक्रोळीमध्ये हाहाकार उडविणाऱ्या गावठी दारूच्या वाहतुकीवर छापे घातले जात असून अंधेरी, नागपाडा व मुंब्रा येथे मिळून 1110 लीटर दारू जप्त करण्यात आली आहे. या प्रकरणी एका महिलेसह दोघांना अटक करण्यात आली आहे.

अंधेरी-पूर्व येथे संभाजीनगरातील तेलीगल्ली येथे गौरी सूरज कंजरभाट या 55 वर्षांच्या महिलेकडे रबरी फुग्यामध्ये 40 लिटर दारू सापडली. अंधेरी पोलिसांनी तिला अटक केली. कामाठीपुरा येथे पाचव्या गल्लीत बिल्डिंग क्रमांक 53 मधून तळमजल्यावरील घरातून शकील अहमद गुलाम अहमद अन्सारी ( 43) याच्याकडून 9 टायरट्यूब व 7 प्लॅस्टिक कॅनमधून 570 लिटर दारू जप्त करण्यात आली. राज्य उत्पादन शुल्क खात्याने शकील अन्सारी यास चौकशीसाठी ताब्यात घेतले आहे.

 
</text>
</doc>
