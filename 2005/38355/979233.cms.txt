<doc>
<docno>979233.cms.txt</docno>
<text>
 
प्रगती फास्ट
ट्रेण्ड फास्ट सविर्सिंगचा
[ Monday, January 03, 2005  04:26:52 pm]


कुकीज संकल्पना भारतात नवीन असली तरी इथे माकेर्ट आहे, याचा जॉन लिंच यांना विश्वास होता. दर्जा आणि फास्ट सविर्सिंगचा वेग सांभाळता आला तर जगाच्या कोणत्याही कोपऱ्यात तुम्हाला यश मिळवता येतं, यावर ठाम विश्वास असणारे कुकीमन इंडिया प्रा.लि. चे डायरेक्टर आणि चीफ कुकी टेस्टर जॉन लिंच यांनी माकेर्ट ट्रेण्डविषयी दिलेली माहिती...

माझा जन्म अमेरिकेत झाला. तिथूनच कॉलेजचं शिक्षण पूर्ण केलं. त्यानंतर न्यूयॉर्कमधील एका इन्स्टिट्यूटमधून एमबीए आणि नंतर सटिर्फाइड पब्लिक अकाऊण्टण्टचा कोर्स केला. शिक्षण घेताना आपण बिझनेस करायचा असा कधीच विचार केला नव्हता. त्यामुळे सामान्यपणे कोर्स पूर्ण केल्यानंतर इतर विद्याथीर् जसे नोकरी करतात तसं मी करू लागलो. माझ्यावर ' फोस्टर बीअर ' हा ब्रॅण्ड भारतात आणण्याची जबाबदारी सोपवली गेली. आज माझी जबाबदारी संपूर्णपणे बदलली आहे. पण तरीही मला भारतात राहायला प्रचंड आवडतं.

कुकीमन ही ऑस्ट्रेलियातील कुकीज बनवणारी एक प्रसिद्ध कंपनी आहे. कुकीमन कंपनीसाठी प्रोडक्ट क्वालिटी कण्ट्रोल करण्याचं काम करताना जाणवलं, की हे उत्पादन जास्तीतजास्त लोकांपर्यंत पोहोचवलं पाहिजे. भारतातील वास्तव्यादरम्यान माझ्या लक्षात आलं की इथे कुकीजसाठी मोठी बाजारपेठ आहे. पण ही संकल्पना थोडीशी नवीन असल्यामुळे निर्णय जोखमीचा ठरण्याची शक्यता होती.

भारतात ग्राहकांच्या आवडीनिवडीत गेल्या काही वर्षांत खूप बदल झाला आहे. त्यांना प्रयोग करणं, नवीन गोष्टींची चव चाखणं आवडतं. त्यामुळे मला हे प्रोडक्ट इथे लाँच करताना काही जास्त अडचणींना सामोरं जावं लागलं नाही. कुकीज हा बिस्किटांपेक्षा खूपच चांगला पर्याय असल्यामुळे इथे मागणी वाढू लागली आहे. ' कुकीमन ऑस्ट्रेलिया ' आणि ' इंडियन मॅनेजमेण्ट ग्रुप ' ने जॉइण्ट व्हेंचरमध्ये या कंपनीची स्थापना केली. कुकीमनचे प्रोडक्ट सुमारे बारा देशात उपलब्ध आहेत.

कुकीज अजूनही काही ठराविक वर्गापर्यंत मर्यादित आहेत, हे मात्र मान्य करावं लागेल. कुकीजबरोबर इतर प्रोडक्ट तयार करण्याची कंपनीची क्षमता होती. पण आम्ही कुकीजवर लक्ष केंदित करायचं ठरवलं. हल्ली स्पर्धा इतकी वाढली आहे की तुम्ही वर्षानवर्षं एकाच प्रकारचं प्रोडक्ट ग्राहकांना देऊ शकत नाही. इथे दर्जाबरोबर विविधता लागते. किमतीही ग्राहकांच्या आवाक्याबाहेर जाणार नाहीत, याची काळजी घ्यावी लागते. विविधता, दर्जा या गोष्टी पाहण्यासाठी मला कुकीमनमधल्या पूवीर्च्या कामाचा खूप फायदा झाला.

मी कुकी टेस्टर म्हणून काम पाहिलेलं असल्यामुळे मला प्रोडक्ट माकेर्टमध्ये आणण्यासाठी तज्ज्ञांच्या सल्ल्याची वाट बघावी लागत नाही. दर्जा सांभाळण्यासाठी आमच्या लॅबमध्ये सातत्याने प्रोडक्ट रिसर्चचं काम चाललेलं असतं. कॉफी, वॉलनट, चॉकोचिप, ब्रॅण्डी स्नॅप, कोकोनट असे वेगवेगळे चाळीस प्रकार कुकीजमध्ये उपलब्ध असतात. निरनिराळ्या प्रकारची आणि चवीची कुकीज बनवण्यासाठी आमचे शेफ प्रयोग करत असतात. सध्या डायबिटिसच्या रुग्णांचं प्रमाण वाढतंय. अशा लोकांना साखरेचे पदार्थ खाता येत नाहीत. म्हणून त्यांच्यासाठी शुगरलेस कुकीज तयार करण्याचे आमचे प्रयत्न चालू आहेत.

बेकिंग प्रोडक्टमध्ये केमिकलचा होणारा वापर आम्ही टाळला आहे. मोठ्या प्रमाणावर प्रोडक्ट तयार करण्यासाठी त्या क्षमतेची टेक्नॉलॉजी विकसित करावी लागते. तुमच्याकडे फास्ट स्पीड प्रोडक्ट देणारी मशिनरी असली तर सविर्सिंगचा वेगही वाढवता येतो. सध्या फास्ट सविर्सिंग देणाऱ्या कंपन्यांना ग्राहक पहिली पसंती देतात.

जगात कुठल्याही माकेर्टमध्ये टिकाव धरायचा असेल तर प्रोडक्ट आणि सविर्स चांगल्या दर्जाची असावी लागते. त्याला अॅडव्हर्टायझिंगची जोड देणंही तितकंच आवश्यक असतं. तुमचं उत्पादन कितीही चांगलं असलं, पण ते ग्राहकांपर्यंत पोहोचलंच नाही, तर तुम्हाला कधीच फायदा होणार नाही. दर्जा सांभाळण्यासाठी जसं अद्ययावत इन्फ्रास्ट्रक्चर उभारलं जातं, त्याप्रमाणे जाहिरात आणि माकेर्टिंग सेटअप तयार करावा लागतो.

भारतात कुकीजची संकल्पना ग्राहकांना माहीत करून देण्यासाठी अॅडव्हर्टायझिंगला डायरेक्ट माकेर्टिंगची जोड दिली आहे. फूड बझार, ग्रोसरी स्टोअर्ससारख्या ठिकाणी प्रोडक्ट डिस्प्ले केला जातो. डायरेक्ट माकेर्टिंगचा अशा प्रोडक्टच्या माकेर्टिंगमध्ये मोठा वाटा असतो. आज केवळ खाण्यासाठीच नाही तर गिफ्ट देण्यासाठीही कुकीजचा वापर होऊ लागला आहे. त्यामुळे कुकीजची मागणी वाढतच जाणार आहे. येत्या काही वर्षांत तुम्हाला अधिक कंपन्या या सेक्टरमध्ये दिसतील.

कंपनीचा विस्तार वाढवण्यासाठी फ्रँचायजी तत्त्वावर स्टोअर्स उघडावी लागतात. त्यातून माकेर्टिंग, अॅडव्हर्टायझिंग होतं. शिवाय तुमच्यावरची जबाबदारी कमी होते. पण त्याचबरोबर प्रोडक्टला मिळणारं यश हे त्या कंपनीचं असतं. भारतातील प्रमुख शहरांमध्ये अशा प्रकारे बिझनेस करणं सोपं आहे.

कंपनीचा व्याप सांभाळताना प्रत्येक काम टीमवर्कमुळे शक्य होतं. कंपनी सुरू केली म्हणजे झालं असं नाही, खरी आव्हानं तर त्यानंतर सामोरी येतात. त्यासाठी तुमच्याकडे बिझनेस सुरू करण्याबरोबरच तो सांभाळण्याचं कौशल्यं असायला हवीत. या क्षमतांच्या बळावरच तुम्ही माकेर्टमध्ये टिकून राहू शकता.

मिताली तवसाळकर

 
</text>
</doc>
