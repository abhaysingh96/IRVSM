<doc>
<docno>979248.cms.txt</docno>
<text>
 
हेल्थ
काही तात्पुरते बदल
[ Monday, January 03, 2005  04:31:49 pm]


आजारपण किंवा कृत्रिम उपचारांमुळे केसांच्या स्वरूपात बदल होतो. केस गळणं, दुभंगलेली मुळं, नैसगिर्क रंग बदलणं असे प्रॉब्लेम्स निर्माण होतात. कधीकधी नेहमीपेक्षा वेगळी हेअरस्टाइलही या सगळ्याला कारणीभूत ठरते. मात्र बरेचदा हे बदल तात्पुरते असतात. ठराविक ट्रिटमेण्ट आणि देखभाल मिळाल्यानंतर केस मूळपदावर येतात.

केसांचं गळण्याला त्यांची अनियमित देखभाल कारणीभूत आहे का ? दररोज पोनीटेलसाठी रबरबॅण्ड वापरण्याचा केसांवर विपरित परिणाम होतो का ?

चुकीच्या पद्धतीने देखभाल करण्यामुळे केसांची गळती होऊ शकते. घट्ट पोनीटेलसदृश हेअरस्टाइलमुळे केस लवकर तुटतात. ब्लो ड्राइंगचा अतिप्रमाणात वापर केसांच्या गळतीला कारणीभूत ठरतो. कलरिंगचाही असाच परिणाम होतो. केसांच्या मुळांना, स्काल्पला विशेष हानी पोहोचवत नसल्याने हायलाइटिंग करता येतं. मात्र कधीही तुमच्या केसांवर कमीत कमी प्रक्रियांचा वापर करणं चांगलं.

केस धुण्यासाठी मी नेहमीच्या साबणाचा वापर करावा का ?

नाही! नेहमीच्या साबणात अल्कलाइनचं प्रमाण जास्त असतं. त्याचा परिणाम होऊन तुमच्या केसांचा रंग निस्तेज होऊन त्यांची रया जाऊ शकते.

मी मध्यंतरी केसांना डाय केलं होतं. आता केसांच्या मुळांत ते दिसून यायला लागलं आहे. मला केसांचा पूवीर्चा रंग परत हवा आहे. हे कसं शक्य होईल ?

एकदा तुम्ही केसांना ब्लीच लावून ते कलर केले, की पुन्हा त्यांचं मूळ स्वरूप आणण्यासाठी लोलाइट्सचा उपयोग करावा लागतो. रॉक चिक प्रकारातील रिग्रोथ सगळ्यांनाच चांगली दिसत नाही. तुम्ही लगेचच प्रोफेशनल कलरिस्टचा सल्ला घेऊन एखादी स्लो प्रोसेस ट्रिटमेण्ट सुरू करा. केस नॉर्मल दिसण्यासाठी त्यांचा नैसगिर्क रंग पुन्हा प्राप्त करून देणं गरजेचं आहे. त्यासाठी केसांच्या मध्यापासून टोकांपर्यंत कण्डिशनिंग ट्रिटमेण्ट सुरू करा. केसांना वारंवार कलर केल्याने त्यांचं नुकसान होऊ शकतं, हे लक्षात घ्या.

माझे केस मध्यम उंचीचे आहेत. वरच्या बाजूला बांधायचा प्रयत्न केल्यास ते सैल पडतात. मी काय करावं ?

तुमच्या स्वच्छंदी हेअरस्टाइलला बटरफ्लाय क्लिपची गरज आहे. ही स्टाइल खूप ट्रेण्डी आहे. तुमचे केस वाढायला लागतील. त्यावेळी त्यांची योग्य काळजी घ्या. भरपूर पाणी प्या. आठवड्यातून एकदा केसांना तेल लावा. अशाने तुम्ही दुभंगलेल्या केसांच्या त्रासापासून वाचू शकाल.

मला मध्यंतरी मलेरिया झाला होता. तेव्हापासून माझे केस गळत असल्याचं लक्षात आलंय. हे फार विचित्र वाटतं. मी काय करावं ?

आजारपणात केसांची अवस्था फार वाईट होते. आजारपणात जास्त प्रमाणात टॉक्सिन निर्माण होतं. याचा केसावर विपरित परिणाम होतो. ही अवस्था फार वेळ राहात नाही. जास्त वेळ चालणारा औषधोपचार या गोष्टीशी निगडित आहे. केस लहान झाले तरी काळजी करू नका. हे सगळं तात्पुरतं असतं.

डॉ. अपूर्व शहा

तुम्ही तुमचे प्रश्न किंवा अडचणी डॉ. अपूर्व शहा यांना विचारू शकता. आमचा पत्ता - ' केसस्टडी ', मुंबई टाइम्स, दुसरा मजला, टाइम्स ऑफ इंडिया इमारत, डॉ. डी. एन. रोड, मुंबई - 400001.

 
</text>
</doc>
