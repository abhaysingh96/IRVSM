<doc>
<docno>978574.cms.txt</docno>
<text>
 
देश-विदेश
 'पुन्हा शून्यातून निमिर्तीचे त्राण उरले नाही...'
[ Monday, January 03, 2005  12:27:40 am]


नितिन यशवंतराव

कार निकोबार : ' निकोबार बेटावरचे ' काकणा ' हे सर्वात आदर्श खेडे असल्याची स्तुती भारताचे माजी पंतप्रधान राजीव गांधी यांनी केली होती. सारे सुखाने नांदत होते. शाळा, बँका, स्वच्छ-रूंद रस्ते, मुबलक पाणी पुरवठा, जीवनावश्यक वस्तुंनी भरलेली दुकाने, घराघरात पोचलेली वीज, टिव्ही... अशा साऱ्या सुबत्ता असलेल्या या खेड्यात सुनामी लाटांमुळे अवकळा आली. ' निकोबारमधल्या मदत केंदात पत्रकारांशी बोलताना काकण खेड्याचा प्रमुख ओबेद जनथानला भावना अनावर झाल्या. पन्नाशीच्या घरातल्या जनथानच्या मनात भीती घर करून बसली आहे. त्याचे घरच नव्हे तर सारा गावच समुद घेऊन गेला. निकोबारच्या जंगलात नवे गाव वसवून आयुष्याची सुरुवात नव्याने करण्याचे त्याने, त्याच्या सोबतींनी ठरवले आहे. त्याला काकणला परतायचेच नाही. कारण समुद! आता सुरक्षित जागी, शक्यतो समुदापासून दूर जाण्याची त्यांची इच्छा आहे.

जयंती खेड्यातला मोझेस नेल्सन आश्चर्यकारकरित्या बचावला. भल्या पहाटे त्याने एक प्रचंड लाट किनाऱ्याकडे झेपावताना बघितली. जीव वाचवण्यासाठी तो जवळच्या पाम वृक्षावर चढला पण तोवर लाटांनी त्याला गाठले. झाडावर चढण्याचा प्रयत्न करीत असताना लागोपाठ पाच-सहा लाटांनी किनाऱ्यावर आक्रमण केले होते. या तडाख्यात पाम वृक्ष वाकला. पण त्याच्या टोकावर पोचलेल्या नेल्सनचा जीव वाचला. दुपारपर्यंत पाण्याचा जोर ओसरल्यावर तो खाली उतरला. डोळ्यादेखत सारे बेट जलमय झाले होते. अंदाजाने पोहत तो एका टेकडीवर पोचला. तेव्हा त्याच्यासारखीच बचावलेली माणसे तेथे भेटली.

' या ओबडधोबड बेटांना रुंगरूप देण्यासाठी आम्हांला अनेक वषेर्ं लागली. निसर्गाच्या प्रकोपात होत्याचे नव्हते झाले. आता पुन्हा शून्यातून सुरुवात करण्याचे त्राण राहिलेले नाहीत. आमचे पूर्वज इथल्या जंगलात फिरायचे. आम्ही पुन्हा तसेच जगायचे ?' नेल्सनला पडलेला प्रश्ान् इथल्या अनेकांना पडलाय. काकणा खेड्यात 1300 जमाती होत्या. त्यांच्यापैकी आता फक्त 700 च्या आसपास माणसे जिवंत आहेत.

अंदमानपासून दीडशे मैलावर असलेल्या कार निकोबारवर निसर्गाचा वरदहस्त होता. पाम वृक्षांच्या गदीर्तून दिसणारा अथांग निळा समुद इथले प्रमुख आकर्षण होते. या बेटांवरची 15 खेडी आता निर्मनुष्य झाली आहेत. सुमारे वीस हजार वस्ती असलेल्या या भागातील वाचलेल्या व मदत केंदात उपचार घेत असलेल्या माणसांना जबरदस्त मानसिक धक्का बसलेला आहे.

या सगळ्या उत्पातात मलाक्का बेटावर असलेल्या गांधीजींच्या पुतळ्याला ओरखडाही आलेला नाही. आजूबाजूच्या उजाड वस्तीत त्यांचा पुतळा एकाकी उभा आहे.

इथला वीजपुरवठा बंद पडला असून संपर्क व्यवस्थाही साफ कोलमडलीय. लष्कराच्या मदत केंदात व भारत संचार निगम लिमिटेडच्या कर्मचाऱ्यांकडे मात्र संपर्काच्या सोयी तुरळक प्रमाणात सुरू असून ते गरजूंना मदत करीत आहेत.

स्थानिक प्रशासनाकडून मृतांची निश्चित आकडेवारी उपलब्ध झालेली नाही. लोकांच्या म्हणण्यानुसार निकोबार बेटावरील निम्म्याहून जास्त माणसे ठार झाली आहेत. बचावलेल्यांना समुपदेशनाची अत्यंत गरज असल्याचे डॉक्टर सांगतात. लाटांमध्ये नजरेआड झालेले आपले जीवलग कोणत्याही क्षणी परततील या अपेक्षेने ती किनाऱ्याकडे डोळे लावून बसतात.

 
</text>
</doc>
