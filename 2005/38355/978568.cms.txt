<doc>
<docno>978568.cms.txt</docno>
<text>
 
क्रीडा
प्रणव शेट्टी, सागर शाह यांना विजेतेपदे
[ Monday, January 03, 2005  12:23:53 am]


मुंबई शालेय बुद्धिबळ

मुंबई : ' महानगर टेलिफोन निगम लि. व अॅड फॅक्टर्स यांनी पुरस्कृत केलेल्या आणि व्हिनस चेस अॅकॅडेमी व मुंबई बुद्धबळ संघटना यांनी संयुक्तपणे आयोजित केलेला शालेय बुद्धिबळ महोत्स्वाची यशस्वी सांगता रविवारी झाली. 12 गटांमध्ये 925 खेळाडूंनी भाग घेतला होता.

मुलांच्या 12 वर्षांखालील स्पधेर्त विजेतेपद डोंबिवलीच्या मॉडेल इंग्लिश शाळेच्या प्रणव शेट्टीने जिंकले. प्रणवने दहापैकी दहा डाव जिंकून 10 गुण मिळ्रवण्याचा पराक्रम केला. शेवटच्या फेरीत त्याने चेंबूर येथील सेंट ग्रेगोरियस शाळेच्या रोहन शाहला 35 चालींत पराभूत केले. कल्याणच्या कांताबेन चंदूलाल गांधी इंग्लिश स्कूलचा क्षितीज जोशी दहाव्या फेरीत पराभूत होऊनसुद्धा आठ गुणांसह उपविजेता ठरला.

फोर्ट कॅथेड्रालच्या दशिर्ल रामभियाने रायगड जिल्ह्यांतील महाड येथील रायगड मिलिटरी शाळेच्या अक्षय सावंतला हरवून आर्शप्रमाणे आपली गुणसंख्या आठवर नेली. बदलापूरच्या फातीमा हायस्कूलच्या चिन्मय केळसकरने ग्रीनलॉजच्या आशिव शाहला हरवून आठ गुणांची कमाई केली.

दुपारी दोन्ही गटातील मुलांच्या स्पधेर्चे डाव संपल्यानंतर जागतिक ज्युनियर गट बुद्धिबळ विजेता हरिकृष्णाने येथे अडीच ते चार वाजेपर्यंत 11 शालेय खेळाडूंबरोबर प्रदर्शनीय सामने खेळला. त्याने दहा डाव लिलया जिंकले. मात्र फादर अॅग्नेल (वाशी) च्या सुरज बोरटानेटे काळ्या मोहऱ्या घेऊन फ्रेंच बचावासह ग्रॅन्डमास्टरला 20 चालीत बरोबरीत रोखण्यात यश मिळविले.

या स्पधेर्तील प्रवेश फीचे 11,000 रूपये सुनामी रिलिफ फंडासाठी देण्यात आले. मुलींचे विजेतेपद पटकाविलेल्या सिद्धाली शेट्येनेसुद्धा आपली बक्षिसाची रक्कम स्वखुषीने याच फंडाला दिली आहे.

मुलांच्या खुल्या ( 12 वर्षांपुढील) गटामध्ये विद्याविहार येथील फातिमा शाळेच्या सागर शाहने 9 पैकी साडेआठ गुण मिळवून विजेतेपद पटकाविले. शेवटच्या फेरीत त्म्याने पांढऱ्या मोहऱ्या घेऊन पालेर् टिळकच्या ओमकार बापटला 45 चालींत लीलया हरविले.

ग्रँडमास्टर हरीकृष्ण तसेच प्रमुख माननीय पाहुणे महानगर टेलिफोन निगमचे प्रमुख जनरल मॅनेजर एम. एस. राणा यांच्या हस्ते विजेत्या खेळाडूंना रोख बक्षिसे देण्यात आली. माधुरी फडके यांनी शिक्षण महषीर् मधुकर फडके यांच्या स्मरणार्थ 6 वर्षांखालील (मुले व मुली) खेळाडूंसाठी 11,000 रूपयांची बक्षिसे पुरस्कृत केली होती.

खुल्या गटातून दुसऱ्या स्थानावर प्रत्येकी 7 गुणांवर सहा खेळाडूंनी टाय साधली. अंकगणितीय गुणांप्रमाणे क्रमांक आणि बक्षिसांची रक्कम पुढीलप्रमाणे प्रत्येकाला लाभली : 2) रचिन राणा, क्राईस्टचर्च-भायखळा रु. 2500, 3) अभिजित हटकर, उत्कर्ष विद्यालय- विरार (रु. 1500), 4) ओमकार बापट, पालेर् टिळक (रु. 1200), 5) अजिंक्य पिंगळे, आय. ई. एस., नवी मुंबई (रु. 800), 6) स्नेहल भोसले, गुरूनानक- भांडूप (रु. 500), 7) अक्षय भोर, आय. ई. एस, कांदिवली ( रु. 500).

8 ते 10 क्रमांकाच्या खेळाडूंना प्रत्येकी रु. 500 प्रमाणे बक्षिसे देण्यात आली. यामध्ये रोहन राजाध्यक्ष (आय. ई एस, दादर) अक्षय कुलकणीर्, अमोघ कांबळी (नॉर्थ बॉम्बे घाटकोपर) यांचा समावेश होता. एकूण बक्षिसांची रक्कम एक लाख सत्तावीस हजार ( 1,27000) रुपये 12 गटांतील 100 खेळाडूंना करण्यात आली. शिवाय 110 खेळाडूंना चषक देऊन गौरवण्यात आले.

 
</text>
</doc>
