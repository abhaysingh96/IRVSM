<doc>
<docno>979632.cms.txt</docno>
<text>
 
महाराष्ट्र
'केंद सरकार शेतकऱ्यांच्या पाठीशी खंबीरपणे उभे' : शरद पवार
[ Monday, January 03, 2005  11:49:34 pm]


कुमार कदम

दापोली : भारतीय शेतकऱ्याला जागतिक स्पधेर्त टिकवून ठेवायचे असेल तर त्याच्यामागे सरकारला खंबीरपणे उभे रहावे लागेल हा दृष्टिकोन कंेद सरकारने बाळगला असून त्यासाठी देशाच्या आथिर्क नियोजनात आवश्यक फेरबदल केले जात असल्याचे प्रतिपादन केंदीय कृषिमंत्री शरद पवार यांनी सोमवारी येथे केले.

डॉ. बाळासाहेब सावंत कोकण कृषी विद्यापीठाच्या प्रशासकीय इमारतीच्या उद्घाटन प्रसंगी ते बोलत होते. सध्याच्या परिस्थितीत शेतकऱ्याच्या उन्नतीसाठी कृषी विद्यापीठांवर विविध जबाबदाऱ्या पडल्या असल्याची जाणीव पवार यांनी यावेळी करुन दिली. शेतकऱ्याच्या दर एकरी उत्पादनात वाढ कशी होईल, त्याचा माल दजेर्दार कसा होईल, त्या मालावर उत्तम प्रक्रिया करून स्पधेर्च्या बाजारात कसा नेता येईल याकरीता संशोधन करण्यावर भर द्यावा, असे आवाहन त्यांनी केले

राज्यर्कत्यांनी शेती व्यवसायाकडे अधिक गांभीर्याने लक्ष देण्याचीगरज असून त्याची सुरुवात दिल्लीपासून झाली पाहिजे हे आपण संबंधितांच्या कानी घातले आहे, असे सांगून पवार यांनी शेतकरी व मच्छीमारासांठी केंद सरकारने आखलेल्या विविध योजनांची माहिती दिली.

शेतकऱ्यांना नुकसानकारक ठरणारे बाजारसमितीसारखे अन्यायी कायदे त्वरीत बदलण्यात यावे, असे मत व्यक्त करुन ते म्हणाले की, शेतकऱ्यांनी पिकवलेला माल त्याला कुठेही जाऊन विकता आला पाहिजे. बाजार समितीसारख्या कायद्यामुळे शेतकऱ्याचे दरवषीर् 50 हजार कोटी रुपयांहून अधिक नुकसान होत आहे.

देशातील सागरी मच्छिची सध्या असलेली सहा हजार कोटींची निर्यात पाच वर्षात बारा हजार कोटींवर नेण्याची कंेदाची योजना असून त्यासाठी मच्छिमारी बंदरांचा विकास, बोटी व जाळ्यांच्या खरेदीसाठी आथिर्क पुरवठा आदी सर्व सोयी उपलब्ध करुन दिल्या जाणार आहेत असे त्यांनी सांगितले. देशातील दुग्ध विकास प्रकल्पाच्या धतीर्वर मच्छिमारांसाठीही विकास योजना राबविली जाईल.

विद्यापीठाचे कुलगुरु डॉ. मगर यांनी स्वागत केले. समारंभाला राज्य मंत्रिमंडळातील सुनिल तटकरे, बाळासाहेब थोरात, बबनराव पाचपुते, राणा जगतसिंग पाटील हे सदस्य त्याचप्रमाणे डॉ. प्रतापराव साळवी, डॉ. श्रीरंग कदेकर व डॉ. अरविंद सावंत हे माजी कुलगुरु उपस्थित होते.

मोफत विजेला विरोध कायमच

शेतकऱ्यांना मोफत वीज देऊ नये हा माझा आग्रह आज ही कायम आहे, असे प्रतिपादन शरद पवार यांनी केले. गरीब शेतकऱ्यांना मदत अवश्य करा, दुष्काळावर मात करण्यासाठी त्यांना साह्य द्या. पण परिस्थिती चांगल्या असलेल्या शेतकऱ्यांना मोफत वीज देण्याऐवजी वाचणारा पैसा गरीब शेतकऱ्यांच्या प्रगतीसाठी कारणी लावा, असा सल्ला त्यांनी यावेळी दिला. राज्यात 25 लाख शेतकरी पंपधारक आहेत तर इतर वीजग्राहक 4 कोटी आहेत. त्यांना दुर्लक्षित करुन निवडणुकीला सामोरे जाता येत नाही, असे त्यांनी सांगितले.

 
</text>
</doc>
