<doc>
<docno>979634.cms.txt</docno>
<text>
 
महाराष्ट्र
जाचक कराविरोधात लढ्याची हाक
[ Monday, January 03, 2005  11:50:55 pm]


म. टा. वृत्तसेवा

चिपळूण : व्यापाऱ्यांची ताकद खूप मोठी आहे. व्यापारी जर संघटित झाले तर जाचक कर रद्द करण्यासाठी सरकारला ते भाग पाडू शकतात. केवळ देवावर हवाला न ठेवता संघटितपणे लढा देण्याची गरज आहे, असे प्रतिपादन महाराष्ट्र चेम्बर ऑफ कॉमर्सचे उपाध्यक्ष हेमंत राठी यांनी येथे केले.

चिपळूणच्या इंदिरा गांधी सांस्कृतिक केंदात सोमवारी झालेल्या रत्नागिरी जिल्हा व्यापारी मेळाव्यात ते बोलत होते. वजनमापांची तपासणी, दुकानांच्या बाबतीतल्या तरतुदी यांच्या पूर्ततेच व्यापारी आज अडकला आहे. व्यापार व उद्योग क्षेत्रात जे बदल मोठ्या प्रमाणावर होत आहेत त्यांना आपण कशाप्रकारे सामोरे जायला हवे, याचा विचारही व्यापाऱ्यांनी केला पाहिजे, असेही ते म्हणाले.

कृषी उत्पन्न बाजार समितीच्या कचाट्यातून रत्नागिरी जिल्हा वगळावा, वॅट हा आवश्यक असला तरी त्यातील काही जाचक तरतुदी वगळाव्यात ; असा सूर अनेक व्यापाऱ्यांच्या भाषणांत होता.

 
</text>
</doc>
