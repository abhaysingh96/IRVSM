<doc>
<docno>979200.cms.txt</docno>
<text>
 
महाराष्ट्र
मीठ उत्पादकांना न्याय मिळवून देणार
[ Monday, January 03, 2005  04:02:32 pm]


टाइम्स टीम

भाईंदर : पिढ्यान् पिढ्या मिठाचं उत्पादन होणाऱ्या जमिनींपैकी कोणत्या जमिनी केंद सरकारच्या आणि कोणत्या जमिनी खाजगी मालकीच्या याबाबत सत्यता तपासणीसाठी विशेष बैठकीचं आयोजन करून मीठ उत्पादकांना न्याय मिळवून देऊ, असं प्रतिपादन पालकमंत्री गणेश नाईक यांनी केलं आहे.

मीठ उत्पादक छोटे शिलोत्री संघाच्या वतीने मुधेर् गावात आयोजित केलेल्या समारंभात ते बोलत होते. गेल्या 10-12 पिढ्यांपासून मीठ उत्पादन करणाऱ्या शिलोत्र्यांना भेडसावणाऱ्या समस्यांबाबत माहिती देण्यासाठी या कार्यक्रमाचं आयोजन केलं होतं. आ. मुजफ्फर हुसेन, उपमहापौर चंदकांत वैती, पालिका आयुक्त आर.डी. शिंदे आदी या वेळी उपस्थित होते. खाडीतले दूषित पाणी शुद्ध करण्यासाठी विशेष उपाययोजना करत असून भुयारी गटार योजनेत ट्रिटमेण्ट प्लॅण्ट उभारून हे पाणी शुद्ध करण्याचे आदेश जिल्ह्यातल्या महापालिकांना दिल्याचं सांगितलं. मीठ उत्पादकांनी जमीन मालकीच्या संदर्भातली कागदपत्रं घेऊन यावं म्हणजे विशेष बैठकीत महसूल आयुक्त आणि सचिव यांच्यासमोरच निर्णय घेणं शक्य होईल, असं ते म्हणाले.

1984 पासून मीठ उत्पादकांना भेडसावणाऱ्या समस्यांविषयी शिलोत्री संघाचे सल्लागार माधवराव पाटील आणि नगरसेवक अशोक पाटील यांनी माहिती दिली. भाईंदर पश्चिमेकडील नियोजित स्टेडियमच्या जागेच्या संदर्भातली कागदपत्रं तपासल्यावर त्यात मीठ विभागाची मालकी दिसून येत नाही, असं सांगून झोपडपट्ट्या असलेल्या जमिनींची मालकी रस्ते बनवायला घेतल्यावरच अचानक मीठ विभागाला दिसून येते, अशी खंत आयुक्तांनी व्यक्त केली. शिलोत्री संघाचे अध्यक्ष मोरेश्वर मुकुंद भोईर, कृष्णराव म्हात्रे आदी हजर होते.

 
</text>
</doc>
