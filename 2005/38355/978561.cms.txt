<doc>
<docno>978561.cms.txt</docno>
<text>
 
क्रीडा
महाराष्ट्राच्या दोन्ही संघांची विजयी सलामी
[ Monday, January 03, 2005  12:20:12 am]


पुणे : महाराष्ट्र राज्य कबड्डी असो. व आंबेगाव तालुका राष्ट्रवादी काँग्रेस यांच्या संयुक्त विद्यमाने छत्रपती शिवाजी महाराज क्रीडानगरी, महात्मा गांधी विद्यालय, मंचर येथे सुरू झालेल्या 24 व्या फेडरेशन चषक कबड्डी स्पधेर्त महाराष्ट्राच्या दोन्ही संघांनी विजयी सलामी दिली.

महाराष्ट्राच्या महिलांनी ' ब ' गटात तामीळनाडूचा 37- 17 असा सहज पराभव केला. तर महाराष्ट्राच्या पुरुषांनी हरियाणाचे तगडे आव्हान 43-14 असे सहज परतवून लावले. अनुराधा डोणगांवकर व अर्चना शिंदे यांच्या चढाया त्याला निर्मला भोई व पूनम पाटील यांची मिळालेली पकडीची साथ त्यामुळे महाराष्ट्राच्या महिलांना विजय सहज शक्य झाला. मध्यंतराला 17-10 अशी महाराष्ट्राकडे आघाडी होती. तामिळनाडूकडून राजश्ाी व पुर्वरुल्लू यांनी बऱ्यापैकी खेळ केला.

महाराष्ट्राला आशिष म्हात्रे, निलेश दुगेर् यांच्या पकडीच्या खेळामुळे तसेच पंकज शिरसाट, शैलेश सावंत यांच्या चढायामुळे विजय संपादन केला. मध्यंतराला महाराष्ट्राकडे 19-10 अशी आघाडी होती. ती त्यांनी शेवटपर्यंत टिकविली. त्यांनी हरियाणाच्या रमेशकुमारला नाउमेद केले. त्यांच्या कुलवीरने छान पकडी केल्या. याच गटात सेनादलने राजस्थानला 46- 12 असे सहज नमविले ते नवीन कुमार, सुखवीर, गिरीश यांच्या चढायांच्या तसेच विकासच्या पकडीच्या सुरेख खेळामुळे. मध्यंतराला सेनादलाकडे 27-5 अशी आघाडी होती. राजस्थानकडून जगदिश व मनजीत छान खेळले.

या स्पधेर्ची वातावरण निमिर्ती होण्याच्या दृष्टीने मंचर गावातून सकाळी 11.30 वा. शोभा यात्रेचे आयोजन करण्यात आले होते. यामध्ये विविध राज्यांतील नृत्य प्रकारांचादेखील समावेश होता. गोहे आदिवासी आश्ाम शाळेतील मुलांनी यामध्ये सहभाग घेतला होता. तर महात्मा गांधी विद्यालयाच्या 300 मुलांनी संचलन केले. स्पधेर्त भाग घेतलेल्या राज्याचे संघदेखील यात सहभागी झाले होते.

गट निहाय साखळी संघ : पुरुष विभाग : ' अ ' गट- 1) सेनादल , 2) हरियाणा , 3) राजस्थान , 4) महाराष्ट्र ' ब ' गट- 1) जम्मू-काश्मीर , 2) भारतीय रेल्वे , 3) विदर्भ , 4) बी. एस. एन. एल.

महिला विभाग ' अ ' गट. 1) भारतीय रेल्वे , 2) पं. बंगाल , 3) हरियाणा , 4) यु. पी. ' ब ' गट- 1) महाराष्ट्र , 2) कर्नाटक , 3) मणीपूर , 4) तामिळनाडू.

सुनामी लाटांच्या तडाख्यांमध्ये मृत्यूमुखी पडलेल्यांना स्पधेर्ला सुरुवात होण्यापूवीर् श्ाद्धांजली वाहण्यात आली. या स्पधेर्च्या निमित्ताने होणाऱ्या सत्काराच्या व हार-तुऱ्याच्या खर्चावर कपात करण्यात आली असून, कोणाचाही सत्कार होणार नाही. या स्पधेर्च्या निमित्ताने रु. 51,000 ची देणगी मुख्यमंत्री सहाय्य निधीकरीता देण्यात येणार आहेत असे. स्पधेर्चे मुख्य आयोजक ऊर्जामंत्री दिलीप वळसे- पाटील यांनी ही माहिती दिली.

स्पधेर्चे उद्घाटन महाराष्ट्राचे उप मुख्यमंत्री आर. आर. पाटील यांच्या हस्ते झाले. यावेळी बोलताना पाटील यांनी कबड्डीपटूंना सरकारी सेवेत सामावून घेण्यात येईल, असे सांगितले.

यावेळी या स्पधेर्चे संघटक व ऊर्जामंत्री दिलीप-वळसे पाटील, महाराष्ट्र कबड्डी असोसिएशनचे अध्यक्ष नकुल पाटील व सरचिटणीस शंकरराव साळवी आदी मान्यवर उपस्थित होते.

 
</text>
</doc>
