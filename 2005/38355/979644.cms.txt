<doc>
<docno>979644.cms.txt</docno>
<text>
 
महाराष्ट्र
भारत-फ्रान्स संस्कृतीचे नृत्याविष्कारातून आदानप्रदान
[ Monday, January 03, 2005  11:59:04 pm]


म.टा.प्रतिनिधी

नाशिक : भारत-फ्रान्स संस्कृतीचे नाते दृढ करण्यासाठी भारत -फ्रान्स सांस्कृतिक मंडळातफेर् आयोजित ' नृत्य महोत्सवा ' स नाशिकच्या रसिकांनी उत्स्फूर्त दाद दिली. सायखेडकर कलादालनात सोमवारी हा कार्यक्रम चांगलाच रंगला. या महोत्सवात पॅरिसच्या पॉलिन रिबेल, नाशिकच्या सुमुखी अथनी, वरदा मोहरीत यांनी शास्त्रीय नृत्याचे कलाविष्कार सादर केले.

मुंबईच्या नालंदा नृत्य कला महाविद्यालयाच्या मुख्याध्यापिका श्रीमती उमाताई रेळे यांच्या हस्ते दीपप्रज्वलन व नटराज पूजन करण्यात आले. याप्रसंगी प्रमुख पाहुणे शिवरामपंत मगरे, संजीवनी कुलकणीर्, फ्रेंच पाहुण्या वालेरी अेग्रॉ, मंडळाचे अध्यक्ष दीपक मगरे, महासचिव मधावराव गाडगीळ आदी उपस्थित होते. भारत-फ्रान्स महोत्सवात शहरातील रसिक मोठ्या संख्येने उपस्थित होते.

' क लेला भाषेचा अडसर येत नाही ', हे फ्रेंच नृत्यांगना पोलीन रिबेल हिने आपल्या नृत्याविष्कारातून दाखवून दिले. पोलीनने प्रथम गणेश व शिववंदना ( अलारिपू) सादर केले. त्यानंतर तांडव, पद्म, गीताध्वनी सादर केले. सुमुखी अथनी हिने तीन ताल, थाट, आमन तसेच ' झूला ' हे राधा-कृष्णाचे नृत्य सादर केले. वरदा मोहरीर हिने ओडिसी नृत्यात मंगलाचरण, बटूनृत्य तसेच वसंतपल्लवी हे वसंत ऋतूचे वर्णन करणारे नृत्य सादर केले.

कार्यक्रमाचे सूत्रसंचालन मृण्मयी भारद्वाजने केले. नितीन पवार (तबला), रागिणी कामठेकर (गायन), मोहन उपासनी (बासरी), प्रशांत महाबळ ( हामोर्नियम) यांची कार्यक्रमात साथ होती.

 
</text>
</doc>
