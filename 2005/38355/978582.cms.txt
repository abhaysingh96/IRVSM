<doc>
<docno>978582.cms.txt</docno>
<text>
 
महाराष्ट्र
साईभक्तांच्या संतापापुढे मुख्यमंत्र्यांची 'सबुरी'
[ Monday, January 03, 2005  12:34:14 am]


म. टा. वृत्तसेवा

शिर्डी : नववर्षाचा श्रीगणेशा गणपतीच्या दर्शनाने करण्यासाठी शनिवारी टिटवाळ्याला गेलेले मुख्यमंत्री विलासराव देशमुख यांना प्रत्यक्षात तेथील भाविकांचा कोप सहन करावा लागला होता. रविवारी त्याचीच पुनरावृत्ती शिडीर्त झाली. येथील साईभक्तांच्या सबुरीचा कडेलोट झाला आणि विलासरावांच्या पदरात पडला तो या भक्तगणांच्या संतापाचा प्रसाद!

मुख्यमंत्र्यांच्या नगर दौऱ्याची सुरवात होती साईबाबांच्या दर्शनाने. व्हीआयपी किंवा व्हीव्हीआयपींची लगबग शिडीर्ला नवी नाही. रविवारी मात्र विलासरावांच्या दौऱ्यासाठी जिल्हा प्रशासन आणि पोलिस यंत्रणेने अक्षरश: अभूतपूर्व असाच बंदोबस्त ठेवला होता. मुख्यमंत्र्यांच्या आगमनापूवीर् तब्बल तीन तास साईबाबांचे मंदिर रिकामे करण्यात आले. परिसरातील दुकाने बंद करण्यात आली. आणि कहर म्हणजे, नगर-मनमाड रस्ता वाहनांसाठी शिडीर्च्या दोन्ही बाजूंनी 15-15 किमी बंद करण्यात आला. या प्रकारामुळे मंदिराबाहेरची रांग वाढत गेली आणि भाविकांचा संतापही!

साडेदहाच्या सुमारास लाल दिव्याच्या गाड्यांचा ताफा मंदिर परिसरात थडकला. अलिशान गाडीतून मुख्यमंत्री उतरले आणि रांगेतील भक्तगणांच्या सबुरीचा कडेलोटच झाला. त्यांनी मुख्यमंत्र्यांच्या विरोधात जोरदार घोषणा देत पोलिसांचाही उद्धार केला. वातावरण भलतेच तापले आहे, याचा अंदाज आल्यानंतर मुख्यमंत्र्यांनी रांगेतील मंडळींशी संवाद साधला. ' मी आधी दर्शन घेणार नाही...तुम्हीच आधी दर्शन घ्या ', असे सांगत त्यांनी लोकांना मंदिरात सोडण्याची सूचना केली.

लोकांचा क्षोभ शमू लागल्यावर मुख्यमंत्र्यांनीच मग रुदावतार धारण करीत जिल्हाधिकारी, जिल्हा पोलिस प्रमुख, नाशिकचे पोलिस उपमहासंचालक या साऱ्यांनाच धारेवर धरले. ' भक्तांची रांग रोखून धरण्याची सूचना मी दिलेली नसताना असा प्रकार घडलाच कसा, त्यांची गैरसोय का केलीत, अशा सवालांच्या फैरीच त्यांनी झाडल्या. नंतर पत्रकार परिषदेत मुख्यमंत्र्यांनी या गोंधळाबद्दल दिलगिरी व्यक्त केली.

पत्रकार परिषदेनंतर मुख्यमंत्र्यांनी साईबाबांचे दर्शन घेतले ते मंदिराच्या दुसऱ्या प्रवेशद्वारातून प्रवेश करून आणि भक्तांच्या रांगेत खंड न पाडता! मंदिराच्या गाभाऱ्यात सत्कारही घेण्याचे टाळून ते मंदिराबाहेर पडले आणि क्षणार्धातच लाल दिव्याच्या गाड्यांचा ताफा राहुरीकडे रवाना झाला...

समारोपाआधीच समारोप!

अहमदनगर (म. टा. वृत्तसेवा) : जागतिक मराठी अकादमीच्या ' शोध मराठी मनाचा ' संमेलनाचा समारोप रविवारी येथे मुख्यमंत्री देशमुख यांच्या उपस्थितीत होणार होता... तसा तो झालाही, पण समारोपाआआधीच! मूळ नियोजनानुसार मुख्यमंत्र्यांच्या भाषणाने संध्याकाळी संमेलनाचे सूप वाजणार होते. मात्र, संध्याकाळी वेळ नसल्याने त्यांचे भाषण आधीच उरकून घेण्यात आले. गंमत म्हणजे, या समारोपानंतरही अनेक मान्यवरांच्या मुलाखती झाल्या आणि त्या रंगल्याही!

 
</text>
</doc>
