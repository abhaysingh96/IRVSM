<doc>
<docno>979602.cms.txt</docno>
<text>
 
क्रीडा
वन्स मोअर, ठाकूर सिस्टर्स
[ Monday, January 03, 2005  11:31:50 pm]


शरद कदेकर

राष्ट्रीय बिलीअर्डस् व स्नूकर स्पधेर्ला मंुबईत सुरूवात होतेय. गोरेगाव स्पोर्टस् कलबवर ही स्पर्धा रंगेल. बऱ्याच कालावधीनंतर राष्ट्रीय स्पर्धा मंुबईत होतेय अन या स्पधेर्चे खास वैशिष्ट्यं म्हणजे गतवेळच्या विजेत्या अनुजा व मीनल या ठाकूर भगिनी मंुबापुरीत आपल्या घरच्या प्रेक्षकांसमोर खेळताना जेतेपदं आपल्याकडेच राखण्यासाठी निश्चितच प्रयत्न करतील.

अनुजाला तर छान सूर गवसलाय, अलीकडेच तिने हॉलंडमधील स्नूकर स्पधेर्त वाईल्ड कार्ड प्रवेश मिळवून ब्राँझपदक पटकावलं. जागतिक स्नूकर रँकिंगमध्ये तिने तिसऱ्या क्रमांकावर झेप घेतली. अनुजाच्या नावावर तसे बरेच विक्रम आहेत. वयाच्या अठराव्या वषीर् तिने बिलीअर्डस् तसेच स्नूकरमध्ये राष्ट्रीय जेतेपद पटकावण्याचा पराक्रम केला. अशी कामगिरी करणारी ती सर्वात तरूण महिला खेळाडू. चेन्नईत तिने हा पराक्रम केला. यंदा ऑगस्टमध्ये तिने बॉम्बे जिमखान्यात अखिल भारतीय महिला स्नूकर स्पधेर्त जेतेपद पटकावून हॅटट्रिक साधली.

अनुजाची मोठी बहिण मीनलही जोरात सराव करत असून यंदा स्पर्धा चुरशीची होईल, अशी तिची अटकळ आहे. अनुजा तुझी प्रमुख प्रतिस्पधीर् आहे काय असं विचारलं असता ती म्हणाली, ती तर आहेच पण कर्नाटकाची उमादेवी व तामिळनाडूच्या विद्या पिल्ले यांच्याकडून कडवी झंुज अपेक्षित आहे.

जेतेपद राखताना दडपण जाणवेल का असा सवाल केला असता अनुजा म्हणाली, तसे दडपण असतेच शिवाय यंदा स्पर्धा होतेय मंुबईत पण त्याचबरोबर हॉलंडमधील स्पधेर्तील ब्राँझपदकामुळे आत्मविश्वासही दुणावलाय याचाही ती उल्लेख करते.

भारतात बिलीअर्डस् व स्नूकरच्या स्पर्धा फारच कमी होतात, असे अनुजा सांगते. महिलांसाठी तर वर्षाकाठी तीन, चार स्पर्धाच होतात. ही संख्या वाढायला हवी. किमान दीड महिन्यात तरी एक स्पर्धा व्हायला हवी, असे तिला वाटते. भारतात कर्नाटकात स्नूकर, बिलीअर्डससाठी चांगल्या सोयीसुविधा आहेत. तिथे आठ टेबल्स आहेत याचा ती आवर्जून उल्लेख करते. स्नूकर, बिलीयर्डससारख्या खेळात पाठीवर प्रचंड ताण पडतो तेव्हा योगाभ्यासाचा उपयोग होतो, असं अनुजा व मीनल सांगतात. चालण्याचा सरावही पथ्यावर पडतो पण सध्या नोकरीमुळे सवडच मिळत नाही, असं अनुजा सांगते. राष्ट्रीय स्पर्धा संपल्यानंतरच ती कामावर रूजू होईल, तिने चक्क रजाच टाकली आहे.

मंुबईत बॉम्बे जिमखाना, सीसीआय, हिंदु जिमखाना इथे चांगल्या सोयीसुविधा आहेत, पण उपनगरातही या खेळाचा प्रचार, प्रसार व्हायला हवा. वांद्यात एमआयजीतही आता सोयीसुविधा आहेत. डोेंबिवली, बोरिवलीतही आता प्रचार प्रसार होतोय, हे सुचिन्हच आहे.

स्नूकर, बिलीअर्डस् हा खेळ तसा महागडा खेळ आणि एलिट वर्गात पॉप्युलर. क्लबची महागडी फी सर्वसामान्यांच्या आवाक्या-पलीकडील. आता महाराष्ट्र सरकारतफेर् नव्या मुंुबईत स्नूकर, बिलीअर्डस् संघटना जागा मिळविण्याबाबत प्रयत्नशील आहे अन ते प्रयत्न सफल झाले तर खेळाची वाढ निश्चितच होईल.

पूल पार्लर्सची मध्यंतरी मंुबईत लाट आली होती अन त्यामुळे स्नूकरची लोकप्रियता वाढली. कॉलेज युवकांना याची भुरळ पडली पण अचानक ही लाट थंडावली. सरकारदरबारी या खेळाचा प्रचार, प्रसारासही चालना मिळायला हवी असे अनुजा, मीनल यांना वाटते.

ग्वाल्हेरमध्ये पटकावलेले जेतेपद आपल्याकडेच राखण्यासाठी ठाकूर भगिनी मुुुंबईत नक्कीच प्रयत्न करतील. गिरगावकर ठाकूर सिस्टर्सच्यामागे तमाम मंुबईकरांच्या शुभेच्छा आहेत. वन्स मोअर, ठाकूर सिस्टर्स.

 
</text>
</doc>
