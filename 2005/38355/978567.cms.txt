<doc>
<docno>978567.cms.txt</docno>
<text>
 
क्रीडा
उत्तरांचल, रेल्वे अजिंक्य
[ Monday, January 03, 2005  12:23:00 am]


उत्तरांचल : उत्तरांचल व रेल्वे यांनी राष्ट्रीय सिनीयर बास्केटबॉल स्पधेर्त अनुक्रमे पुरूष व महिलांचे जेतेपद पटकावले. या मानाच्या स्पधेर्त जेतेपद मिळवण्याची उत्तरांचलची ही पहिलीची वेळ. तर रेल्वेने अपेक्षेप्रमाणे जेतेपदावर आपले नाव कोरताना 16 व्यांदा ही स्पर्धा जिंकली.

उत्तरांचलने अंतिम फेरीत बलाढ्य पंजाबवर 75-59 अशी मात केली. जेपेपद पंजाब मिळवणार असेच वाटत होते, पण उत्तरांचलने झुंजार खेळ करत बाजी मारली. जेतेपद मिळवण्याची त्यांची ही पहिलीच वेळ. उपांत्य फेरीत शनिवारी त्यांचा अव्वल खेळाडू देश राजला दुखापत झाली होती. त्यामुळे तो अंतिम सामन्यात खेळू शकला नाही. पण दिनेश कुमार व सुरेशकुमार यांनी सुरेख खेळ करत उत्तरांचलला आघाडी मिळवून दिली. मध्यंतराला विजेत्यांकडे 34-26 अशी आघाडी होती.

उत्तरांचलकडून सुरेश कुमार ( 12), मोहित भंडारी ( 12), मुरली कृष्णन ( 12), श्ाीधर ( 9), शब्बीर अहमद ( 9) यांनी सुरेख नेमबाजी केली. तर पंजाबकडून तलविंदरजीतसिंग ( 14), परमिंदरसिंग (15) व यादविंदरसिंग ( 9) यांनी छान लढत दिली.

रेल्वेला जेतेपद मिळवण्यासाठी फारसे प्रयास करावे लागले नाहीत. त्यांनी मध्यंतरालाच 59- 37 अशी आघाडी घेतली होती.

 
</text>
</doc>
