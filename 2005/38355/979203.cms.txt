<doc>
<docno>979203.cms.txt</docno>
<text>
 
महाराष्ट्र
तारापूर अणुऊर्जा प्रकल्पामुळे पाचव्या अनुसूचीचा भंग?
[ Monday, January 03, 2005  04:03:08 pm]


मुंबई टाइम्स टीम

वाडा : तारापूर इथल्या अणुऊर्जा प्रकल्पाच्या तिसऱ्या आणि चौथ्या टप्प्याचं काम सुरू झाल्याने अक्कारपट्टी व पोफरण या गावांचं विस्थापन झालं आहे. अक्कारपट्टीतील 41 आदिवासी कुटुंबांचं सवेर्क्षण सरकारने केलं नसल्यानं त्यांच्या पुनर्वसनाचा प्रश्न गंभीर बनलाय. यामुळे सरकार घटनेच्या पाचव्या अनुसूचीचा भंग करत असल्याचा आरोप आदिवासी एकता परिषदेचे नेते काळुराम दोधडे यांनी केला.

ज्या कुटुंबांचं पुनर्वसन भेंडवळ, दहिसर, तारापूर या गावात करण्यात आलं. परंतु त्यासाठी सरकारने काही आदिवासींची जमीन ताब्यात घेतल्याने पुनर्वसनाच्या नावाखाली आदिवासींचंच विस्थापन होत आहे. तारापूर प्रकल्पग्रस्त गावांना दोधडे आणि सामाजिक न्याय पक्षाचे अध्यक्ष कपिल पाटील यांनी भेट दिली.

घटनेच्या पाचव्या अनुसूचीनुसार अनुसूचित क्षेत्रात कोणताही प्रकल्प राबवताना राज्यपालांची परवानगी घेणं आवश्यक असताना, तसंच जमीन वाटपाचा अधिकार राज्यपालांना आहे. सरकार मात्र राज्यपालांची परवानगी न घेता प्रशासकीय दबाव आणून जमिन वाटप करुन आदिवासी समुहांनाच विस्थापित करत असल्याचा आरोप त्यांनी केला.

घटनेच्या पाचव्या अनुसूचीनुसार आदिवासींना संरक्षण मिळालं. मात्र सरकार प्रशासकीय दबाव आणून व आदिवासींच्या अज्ञानाचा फायदा घेऊन त्याचं विस्थापन करतं त्यामुळे या विरोधात आम्ही न्यायालयात याचिका दाखल केली असून न्यायालयानं या संदर्भात सवेर्क्षणाचे आदेश दिल्याचं त्यांनी सांगितलं.

या प्रकल्पामुळे विस्थापित झालेल्यांचं पुनर्वसन करताना भेंडवळ गावातील आदिवासींच्या जमिनी सरकारनं ताब्यात घेतल्यात त्या त्यांना परत मिळाव्यात अशी मागणीही त्यांनी केली.

अक्कारपट्टी व पोफरण इथल्या विस्थापितांच्या पुनर्वसना संदर्भातील प्रश्न मागीर् लागावेत व आदिवासी समुहांचंही पुनर्वसन व्हावं यासाठी प्रयत्न करु अन्यथा आंदोलन ही उभार असं कपिल पाटील यांनी सांगितलं.

 
</text>
</doc>
