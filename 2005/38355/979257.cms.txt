<doc>
<docno>979257.cms.txt</docno>
<text>
 
महामुंबई: मुंबई टाइम्स
नाटकाच्या जाहिरातींना 'बेस्ट' पर्याय!
[ Monday, January 03, 2005  04:35:16 pm]


अमित भंडारी

आपलं नाणं चोख वाजवत मार्केटिंगचा आलेख चढा राखला, तर यशाची व्याख्या बदलून जाते, हे आता मराठी नाटकवाल्यांना चांगलंच उमगलंय. त्यामुळे मंदीच्या लाटेत असणाऱ्या मराठी नाटकाच्या जाहिरातींचे नवे ऑप्शन्स चाचपडून पाहिले जात आहेत. वृत्तपत्रांसह विविध चॅनल्सवर नाटकाच्या जाहिराती झळकत आहेतच. आता बीइएसटीच्या बसेसवरही नाटकाच्या जाहिराती करण्यात येत आहेत. बुकिंगचा आकडा वाढवण्यासाठी मार्केटिंगच्या या नव्या मंत्राची जपमाळ ओढायचं नाटकवाल्यांनी ठरवलं आहे.

प्रॉडक्टचा सेल वाढवण्यासाठी मुंबईतल्या लोकलचे डबे रंगवले गेले आणि त्याचा रिझल्ट कॉर्पाेरेट विश्वाला बऱ्याच प्रमाणात मिळाला. या फॉर्म्युल्याच्या पावलावर पाऊल टाकत ' बेस्ट ' वर आता नाटकाच्या जाहिराती झळकत आहेत. विशेष म्हणजे, गेल्या एक-दोन आठवड्यांपूवीर् असा प्रयत्न करून पाहिल्यानंतर बुकिंगचा आकडा वाढल्याचं चित्र दिसतंय. यासोबत गेल्या काही दिवसांत खुल्या झालेल्या प्रिण्ट जाहिरातींचाही परिणाम असण्याची शक्यता अधिक असल्याचं मत नाटकवाले जाहीरपणे मान्य करत आहेत.

किरण पोत्रेकर दिग्दशिर्त ' कळा या लागल्या जीवा ' या नाटकाच्या पोस्टरनं बेस्ट बसेसवर झळकण्याचा पहिला मान पटकावलाय. आता अशा जाहिराती करण्यासाठी अनेक नाट्यनिर्माते उत्सुक असल्याचं चित्र आहे. त्यामुळे येत्या काही दिवसांत मराठी नाटकांच्या जाहिराती सर्रासपणे बेस्ट बसेसवर दिसू लागतील.

यासंदर्भात ' कळा... ' चे निर्माते दिनू पेडणेकर म्हणाले की, गेल्या काही महिन्यांपूवीर् नाटकाच्या बुकिंगने तोंडचं पाणी पळवलं होतं. बुकिंगच्या या उतरत्या आकड्यांनी नाकीनऊ आणले होते. त्यामुळे प्रेक्षकांना थिएटरकडे आकषिर्त करण्यासाठी हा नवा पर्याय वापरून पाहिला आणि त्याचा परिणाम काही प्रमाणात दिसू लागलाय.

एखाद्या कलाकाराच्या जोरावर नाटक चालण्याचे दिवस हद्दपार झाल्यामुळे आता नाटक चालण्यासाठी अन् गल्ल्याचा आकडा वाढवण्यासाठी जाहिरातीची नवी माध्यमं चाचपडून पाहिले जात आहेत. त्यामुळे येत्या काही दिवसांत नाटकाच्या जाहिराती आणखी कोणत्या कोणत्या ठिकाणी दिसू लागतील, हे लवकरच स्पष्ट होईल.

 
</text>
</doc>
