<doc>
<docno>979637.cms.txt</docno>
<text>
 
महाराष्ट्र
नोकरीचे आमिष दाखवून फसवणूक करणाऱ्यास अटक
[ Monday, January 03, 2005  11:53:28 pm]


म. टा. प्रतिनिधी

नाशिक : परदेशांत नोकरी मिळवून देतो, असे सांगून बेरोजगारांकडून पैसे उकळणाऱ्या भामट्याला भदकाली पोलिसांनी अटक केली आहे.

शेख सलीम अब्दुल गनी (अमरधाम रोड, काझी गढी) यांनी यासंदर्भात तक्रार दिली असून, तक्रारीनुसार ऑक्टोबर 2004 मध्ये ही घटना घडली. मदिना येथे नोकरीस लावून देण्याचे अमिष दाखवून चौघांकडून 45 हजार रुपये गोळा करण्यात आले. मात्र नोकरीही नाही व पैसेही नाही, अशी त्यांची अवस्था झाली. विश्वास ठेवल्यामुळे फसगतीची जाणीवही त्यांना उशीरा झाली. त्यानंतर त्यांनी पोलिसांकडे धाव घेतली.

 
</text>
</doc>
