<doc>
<docno>979603.cms.txt</docno>
<text>
 
अर्थव्यवहार
'बाइक'च्या विक्रीत 54 टक्क्यांनी वाढ
[ Monday, January 03, 2005  11:32:43 pm]


म. टा. व्यापार प्रतिनिधी

मुंबई : देशातील प्रमुख मोटारसायकल उत्पादक हीरो होंडा, बजाज ऑटो आणि टीव्हीएस मोटर्स या कंपन्यांना 2004 वर्षाची अखेर ' फील गुड ' ने झाली. डिसेंबर 2004 महिन्याच्या तुलनेने या वषीर् या तिन्ही कंपन्यांच्या विक्रीमध्ये 54 टक्क्यांनी वाढ झाली आहे. एप्रिल ते डिसेंबर महिन्यातील विक्रीत 26 टक्क्यांनी वाढ झाली. मागील वषीर् 28 लाख मोटारसायकलींची विक्री झाली होती. त्या तुलनेने यावषीर् 35 लाख बाइकची विक्री झाली आहे.

डिसेंबर महिन्यात तिन्ही प्रमुख कंपन्याच्या एकूण विक्रीच्या टक्केवारीने दोन आकडी क्रमांक गाठले आहेत. पण मोटारसायकलीची बाजारपेठ सध्यातरी हीरो होंडा आणि बजाज ऑटो या दोन कंपन्यांवर प्रामुख्याने अवलंबून आहे. या दोन कंपन्यांची विक्री शेवटच्या महिन्यात 90 टक्क्यांनी वाढली.

इतर दोन कंपन्यांच्या तुलनेने टीव्हीएस कंपनीच्या विक्रीमध्ये डिसेंबर महिन्यात 15 टक्क्यांनी घट झाली आहे. पण एप्रिल ते डिसेंबर महिन्याच्या दरम्यान कंपनीच्या विक्रीमध्ये वाटा अधिक होता.

डिसेबर महिन्यात बजाज ऑटो कंपनीने सर्वाधिक विक्री केली असून, त्यानंतर हीरो होंडा कंपनीचा क्रमांक लागतो. वर्षाच्या सुरुवातीला बजाज ऑटोने 25 टक्के बाइकची विक्री केली होती. त्या तुलनेने वर्षाअखेर विक्रीचा वाटा 33 टक्क्यांवर गेला. अशाप्रकारे बजाज ऑटोने वर्षाच्या दुसऱ्या टप्प्यात हीरो होंडाला मागे पाडले.

पुण्यात मुख्यालय असलेल्या, बजाज ऑटोच्या नवीन मॉडेल्सची सर्वाधिक विक्री झाली असून, डिसेंबर महिन्यात एक लाख 40 हजार बाइकची विक्री झाली. मागील वषीर्च्या अखेरीस 71 हजार बाइकची विक्री झाली होती.

 
</text>
</doc>
