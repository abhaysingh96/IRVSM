<doc>
<docno>979639.cms.txt</docno>
<text>
 
महाराष्ट्र
गावठी दारूचे रसायन जप्त
[ Monday, January 03, 2005  11:54:24 pm]


म. टा. वृत्तसेवा

मनमाड : मनमाडपासून पंधरा कि. मी. अंतरावर असलेल्या घाडगेवाडी शिवरातील नदीपात्रात मनमाड पोलिसांनी छापा टाकून गावठी दारू तयार करण्याचा कच्चा माल जप्त केला. जप्त करण्यात आलेल्या या मालात 13 लोखंडी ड्रम भरलेले रसायन होते. त्यांची किंमत 26 हजार रुपये भरेल, अशी माहिती पोलिसांनी दिली.

या प्रकरणी दोघांविरुद्ध गुन्हा दाखल करण्यात आला आहे.

मुंबईत विषारी दारू प्राशन केल्याच्या दोन घटनांमध्ये मोठी जीवितहानी झाली आहे. त्या पार्श्वभूमीवर गावठी दारूभट्ट्यांविरोधात पोलिसांनी जोरदार कारवाई सुरू केली आहे. ठिकठिकाणी अशा प्रकारचे गुन्हे सापडत असून, त्यांत मोठ्या प्रमाणावर गरीबांचाच बळी जात असल्याचे निरीक्षणही पोलिसांनी नोंदविले आहे.

 
</text>
</doc>
