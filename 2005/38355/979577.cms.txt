<doc>
<docno>979577.cms.txt</docno>
<text>
 
क्रीडा
पाँटिंगच्या शतकामुळे कांगारूंची पकड घट्ट
[ Monday, January 03, 2005  11:16:10 pm]


सिडनी : कर्णधार रिकी पाँटिंगच्या नाबाद शतकाच्या जोरावर ऑस्ट्रेलियाने पाकिस्तानविरुद्धच्या तिसऱ्या क्रिकेट कसोटीवर पकड मिळवली. एका दिवसात 340 धावांची लुट करणाऱ्या कांगारूंनी आता प्रतिर्स्पध्यांवर 36 धावांची आघाडी घेतली असून अजून त्यांचे सहा फलंदाजी शिल्लक आहेत.

पाँटिंगने पाक गोलंदाजांवर आक्रमण करताना 23 चौकारांची आतषबाजी केली. 325 मिनिटे खेळपट्टीवर उभे राहत त्याने नाबाद 155 धावा केल्या असून त्याच्यासोबत आहे तो डावखुरा आक्रमक फलंदाज गिलक्रिस्ट. मंगळवारी तिसऱ्या दिवशी दुप्पट जोषाने पाक गोलंदाजीवर तुटून पडत ही अनुभवी जोडी मोठी धावसंख्या उभी करण्याचा प्रयत्न करतील.

या कसोटीचे आणखी तीन दिवस बाकी आहेत. ऑस्ट्रेलियाने पहिल्या दोन कसोटी जिंकून मालिका यापूवीर्च खिशात टाकली आहे. आता ही कसोटीही जिंकून निभेर्ळ यश संपादन करण्याचे त्यांचे लक्ष्य आहे.

लँगर व हेडन ही सलामीची जोडी शंभरच्या आत तंबूत परतल्यानंतर पाँटिंगने डॅमिएन माटिर्नच्या साथीने डाव सावरताना तिसऱ्या विकेटसाठी 174 धावांची भागी केली.

गेल्यावषीर् सहा शतकांसह 56.37 च्या सरासरीने 1,353 धावा फटकावणाऱ्या माटिर्नला डॉन ब्रॅडमनच्या यांच्या पंक्तीत बसण्याची संधी मिळाली होती. पण सलग तिसरे शतक झळकावण्याचे त्याचे स्वप्न साकार होऊ शकले नाही. पर्थमध्ये नाबाद 100 व मेलबर्नला 142 धावा फटकावणाऱ्या हा गुणी फलंदाज 67 धावा काढून परतला. लेगस्पिनर कनेरियाला पुढे जाऊन खेळण्याच्या नादात तो यष्टिचित झाला.

धावफलक

पाकिस्तान, पहिला डाव : सलमान बट झे. गिलक्रिस्ट गो. मॅग्रा 108, यासिर हमीद झे. क्लार्क गो. वॉर्न 58, युनिस खान झे. मॅग्रा गो. मॅकगिल 46, युसुफ योहाना झे. वॉर्न गो. मॅकगिल 8, असिम कमाल झे. गिलेस्पी गो. मॅकगिल 10, शाहिद आफ्रिदी झे. मॅग्रा गो. मॅकगिल 12, कामरान अकमल झे. वॉर्न गो. मॅग्रा 47, राणा नावेद उल हसन पायचीत गो. मॅग्रा 0, शोएब अख्तर त्रि. गो. मॅग्रा 0, डॅनिश कनेरिया झे. गिलक्रिस्ट गो. मॅकगिल 3, महमद असिफ नाबाद 0, अवांतर 12 (6 बाईज , 2 लेगबाईज , 1 वाईड , 3 नोबॉल), एकूण 86.4 षटकांत 304.

बाद क्रम : 1-102, 2- 193, 3-209, 4-241, 5-241, 6-261, 7-261, 9-280.

गोलंदाजी : मॅग्रा 16.4-5-50-4, गिलेस्पी 14-3-47- 0, वॅटसन 10-3-28-0, वॉर्न 24-4-84- 1, मॅकगिल 22-4-87-5.

ऑस्ट्रेलिया, पहिला डाव : जस्टिन लँगर त्रि. गो. राणा 13, मॅथ्यू हेडन त्रि. गो. कनेरिया 26, रिकी पाँटिंग खेळत आहे 155, डॅमिएन माटिर्न यष्टिचित कामरान गो. कनेरिया 67, मायकल क्लार्क यष्टिचित कामरान गो. कनेरिया 35, अॅडम गिलक्रिस्ट खेळत आहे 17, अवांतर- 27 (4 बाईज , 9 लेगबाईज , 3 वाईड , 11 नोबॉल), एकूण 86 षटकांत 4 बाद 340.

बाद क्रम : 1-26, 2-83, 3-257, 4-318.

गोलंदाजी : शोएब 10-1-46-0, राणा 14- 2-61-1, असिफ 12-3-48-0, कनेरिया 30-4-106-3, आफ्रिदी 20-3-66-0.

 
</text>
</doc>
