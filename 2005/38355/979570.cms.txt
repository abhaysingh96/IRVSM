<doc>
<docno>979570.cms.txt</docno>
<text>
 
क्रीडा
महाराष्ट्राचे दोन्ही संघ उपांत्य फेरीत
[ Monday, January 03, 2005  11:12:50 pm]


मंचर : महाराष्ट्राने गटवार साखळीत सेनादलाचा 24-14 असा पराभव करून फेडरेशन चषक कबड्डी स्पधेर्च्या उपांत्य फेरीत प्रवेश केला. सेनादल, महाराष्ट्र व राजस्थान यांचे समसमान चार गुण झाले होते. पण सरस गुणसंख्येच्या आधारे सेनादल व महाराष्ट्राने उपांत्य फेरी गाठली. महिलांमध्ये महाराष्ट्राने कर्नाटकाचा 30- 13 असा पराभव करून उपांत्य फेरीत प्रवेश केला.

महाराष्ट्र राज्य कबड्डी असो. व आंबेगांव तालुका राष्ट्रवादी काँग्रेस यांच्या संयुक्त विद्यमाने येथील छत्रपती शिवाजी महाराज क्रीडानगरात येथे सुरू असलेल्या भारतीय रेल्वेच्या दोन्ही संघांनी सलग दोन-दोन विजय मिळवित बाद फेरीतील आपला प्रवेश निश्चित केला.महिलांच्या ' अ ' गटात भारतीय रेल्वेने हरियाणाला 73-21 असे सहज पराभूत केले खरे. परंतु मध्यंतरापर्यंत त्यांना हरियाणाने चांगलेच झंुजविले. त्यांनी भक्ती कुलकणीर्च्या दोन उत्कृष्ट पकड करून सनसनाटी निर्माण केली व रेल्वेवर एक लोणदेखील दिला. परंतु तोच जोश त्यांना अखेरपर्यंत राखण्यात अपयश आले. मध्यंतराला 26-18 अशी रेल्वेकडे आघाडी होती. भक्ती कुलकणीर्, व्ही. तेजस्विनी यांच्या चढाया, तर सुमती पुजारी, के. कृष्णा यांनी पकडीचा उत्कृष्ट खेळ केला. हरियाणाकडून राजबाला व सुशीला यांनी चढाईचा, तर सारिका हिने यशस्वी पकडी केल्या.

पुरुषांच्या ' अ ' गटात रेल्वेने जम्मू काश्मीरचा 23-11 अशा पाडाव केला तो नवीन मुक्तार, राकेश कुमारच्या चढाया व सुधीर वाडखेडच्या पकडीच्या उत्कृष्ट खेळामुळे. जम्मू काश्मीरचा रणबीर याने छान प्रतिकार केला. याच गटांत बीएमएनएलने विदर्भवर 41-24 अशी मात केली. मध्यंतराला 27-15 अशी त्यांच्याकडे आघाडी होती. विजयी संघाकडून नवनीत गौतम याने छान पकडी केल्या तर जसबीर व कृपा शंकर यांनी उत्कृष्ट चढाया केल्या. विदर्भकडून डकार दोडके व एस. वानखेडे यांनी बऱ्यापैकी प्रतिकार केला.

राजेश्ाी दास (प. बंगाल) आणि जसबीरसिंग (राजस्थान) यांनी रविवारच्या अनुक्रमे महिला व पुरुष गटात सवोर्त्तम खेळाडूचा मान पटकावला.

 
</text>
</doc>
