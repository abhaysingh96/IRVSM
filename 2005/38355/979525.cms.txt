<doc>
<docno>979525.cms.txt</docno>
<text>
 
धावते जग
फटाक्यांचा सिग्नल!
[ Monday, January 03, 2005  09:47:21 pm]


गडद धुक्याचा परिणाम म्हणून एकविसाव्या शतकातही भारताच्या राजधानीत विमानसेवा बंद पडते, याला कारणीभूत अद्ययावत उपलब्ध तंत्रज्ञानाचा अंगीकार करण्याची टाळाटाळ हे असल्याची टीका होत असते. विमानतळांसाठी हे तंत्रज्ञान जेथे वापरले जात नाही, तेथे भारतीय रेल्वेला कोण वाली असणार ? मात्र या दाट धुक्यातही रेल्वेचे फारसे अडत नाही ; कारण ब्रिटिशांच्या काळापासून दोन शतके साथ देत असलेली सावधगिरीचा इशारा देणारी ' गावठी ' यंत्रणा आजही त्यांच्या कामी येत आहे.

एरवी दुरून सिग्नल पाहून गाडीच्या वेगाचे नियंत्रण केले जाते. पण दाट धुक्यात चालकाला सिग्नल दिसत नाही. त्यामुळे आवाजाच्या फटाक्यांचा आश्ाय घेतला जातो. सिग्नलच्या आधी दोन-तीन कि. मी. अंतरावर रेल्वे रुळावर फटाका ेठेवला जातो. अवजड इंजिन त्यावरून गेले की तो फुटून मोठा आवाज होतो. सिग्नल जवळ आल्याचा तो इशारा मानून रेल्वेगाडीच्या चालकाने सिग्नल नजरेच्या टप्प्यात येईपर्यंत वेग कमी करावा, अशी अपेक्षा असते. पाश्चात्त्य देशांत चालकाच्या केबिनमध्येच सिग्नलची यंत्रणा असते.

त्यामुळे त्याला बाहेरच्या सिग्नलयंत्रणेवर अवलंबून राहावे लागत नाही. प्रामुख्याने उत्तर भारतात थंडीच्या दिवसांत दाट धुक्यामुळे वाहतूक विस्कळित होत असते. वाढत्या प्रदूषणामुळे अलीकडे हे प्रमाण वाढले आहे. साहजिकच त्या प्रमाणात प्रवासाचा वेळ तसेच धोका दोन्हीही वाढले. धुक्यामुळे भोगाव्या लागणाऱ्या हालअपेष्टा या ' नैसगिर्क आपत्ती ' चे दुष्परिणाम आहेत, असे मानून ते सहन करणे लोकांच्या अंगवळणी पडल्यामुळे, आथिर्क कारण देत आधुनिक तंत्रज्ञानाचा वापर टाळणे रेल्वे प्रशासनाला शक्य झाले आहे.

अर्थात फटाक्यांच्या साह्याने लोकांना सुरक्षित प्रवासाची हमी देण्यासाठी उत्तर रेल्वे आपल्या परीने शक्य ते सर्व करीत आहे! दरवषीर् उत्तर रेल्वेच्या पाच विभागांत साधारणत: सव्वा दोन लाख आवाजाची स्फोटके वापरली जातात. केवळ मोरादाबाद विभागातच लाखभर स्फोटकांची गरज भासते. गेल्या वषीर् हवामानात मोठ्या प्रमाणावर बदल झाल्यामुळे, सरासरी सव्वादोन लाखांच्या जागी सव्वातीन लाख स्फोटकांचा वापर गेल्या वषीर् करावा लागला होता. या वषीर्ही परिस्थिती तशीच दिसते.

आधुनिक तंत्रज्ञान उपलब्ध असतानाही, फटाक्यांच्या आणि पर्यायाने मानवी चुकांना अधिक वाव देणाऱ्या यंत्रणेवर विसंबून राहावे लागावे, हे रेल्वे प्रशासन आणि भारत सरकार यांना शोभादायक नाही.

 
</text>
</doc>
