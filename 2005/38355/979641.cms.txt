<doc>
<docno>979641.cms.txt</docno>
<text>
 
महाराष्ट्र
महिलेला हजारोंना लुटणाऱ्या तोतया पोलिसास अटक
[ Monday, January 03, 2005  11:55:32 pm]


म. टा. प्रतिनिधी

नाशिक : ' पोलिस इन्स्पेक्टर ' असल्याची बतावणी करून महिलेकडील 48 हजारांचा ऐवज लुटणाऱ्या संशयितास अटक करण्यात गंगापूर पोलिसांना यश आले आहे.

धनंजय शंकर पिंगळे ( 28, रा. राधाकुंज, मखमलाबाद नाका) असे या संशयिताचे नाव असून त्याच्याकडून अनेक गुन्हे उघडकीस येण्याची शक्यता आहे.

सुमन शांतीलाल काठे (58, रा. म्हसरूळ) या 25 नोव्हेंबरला दुपारी सावरकरनगर परिसरातून जात असताना मोटारसायकलवरून आलेल्या दोघांनी त्यांना थांबविले. ' आम्ही पोलिस निरीक्षक आहोत. पुढे गडबड सुरू आहे. अंगावरील दागिने काढून ठेवा ', असे सांगून त्यांनी भीती निर्माण केली. यामुळे अंगावरील दागिने पिशवीत ठेवत असताना मदतीचा बहाणा करून त्या दोघांनी 48 हजार रुपये किमतीचे दागिने लंपास केले.

याप्रकरणी पोलिसांनी शुक्रवारी रात्री धनंजय पिंगळे यास ताब्यात घेतले, काळे यांनी त्यास ओळखल्याने अशाच पद्धतीने शहरात झालेल्या गुन्ह्यांची उकल होण्याची शक्यता आहे.

 
</text>
</doc>
