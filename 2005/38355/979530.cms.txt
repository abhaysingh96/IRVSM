<doc>
<docno>979530.cms.txt</docno>
<text>
 
अग्रलेख
निखळलेला 'मणि'
[ Monday, January 03, 2005  09:53:24 pm]


पाकिस्तान आणि चीन या दोन महत्त्वाच्या देशांशी भारताचा दुवा जोडण्यात प्रमुख भूमिका बजावण्याचे काम करणारे ज्येष्ठ राजनैतिक अधिकारी म्हणून राष्ट्रीय सुरक्षा सल्लागार ज्योतिंदनाथ ' मणि ' दीक्षित ओळखले जातील.

या दोन्ही देशांत त्यांनी भारताचे प्रतिनिधित्व तर केलेच ; शिवाय या दोन्ही देशांशी संबंध सुधारण्यासाठी झालेल्या चचेर्ला आकार देण्याचे कामही त्यांनी केले. श्ाीलंका, बांगलादेश आणि अफगाणिस्तान या देशांतही भारताचे दूत म्हणून ते वावरले आणि चिली, मेक्सिको, जपान आणि ऑस्ट्रेलियात त्यांनी वेगवेगळ्या स्वरूपात काम केले असले तरी त्यांचे कौशल्य जास्त पणाला लागले ते पाकिस्तान, श्ाीलंका आणि चीनमध्ये.

गुंतागुंतीच्या सीमाप्रश्ानवर चीनशी चर्चा करण्यासाठी त्यांचीच निवड होणेही पुढे क्रमप्राप्त बनले. बांगलादेशचा जन्म झाला, तेव्हा ढाक्यातल्या भारतीय उच्चायोगाचे पहिले प्रमुख म्हणून दीक्षितांनाच नेमले गेले. 1958 साली ते परराष्ट्र सेवेत दाखल झाले आणि एका अर्थाने ही सेवा त्यांच्या 69 व्या वाढदिवसाच्या पाचच दिवस आधी सोमवारी अकस्मातपणे संपली. 1978 ते 82 या काळात ते परराष्ट्र खात्याचे प्रवक्ते म्हणून लोकांपुढे आले. नंतर 1991 मध्ये परराष्ट्र सचिव झाले. पण त्यांच्या खात्यात शिल्लक जमा झाली ती पाकिस्तान आणि श्ाीलंकेतील कामगिरीने! श्ाीलंकेत शांतता दलाच्या नावाखाली सैन्य पाठविण्याचा निर्णय त्यांच्याच काळातला.

त्या देशात त्यांना ' व्हाइसरॉय ' असेच संबोधले जात होते, यावरून श्ाीलंकेत त्यांना मिळत असलेला मान लक्षात यावा. भाजप सरकारमधील राष्ट्रीय सुरक्षा सल्लागार ब्रजेश मिश्ा यांच्यानंतर दीक्षित त्या जागेवर आले. दोघांच्याही अधिकारांत आणि वागण्याच्या पद्धतीत कमालीचा फरक होता. मिश्ा पंतप्रधानांच्या कार्यालयातही लक्ष घालत असत, तर दीक्षित यांनी केवळ परराष्ट्र धोरण हेच आपले कार्यक्षेत्र बनवले होते.

मिश्ा अगदी ' पॉवरफुल ' तर दीक्षित राजकारणापासून दूरच राहू पाहणारे. तरीही दीक्षित यांच्याकडे वेगळ्या अर्थाने ' पॉवर ' होतीच. पंतप्रधान मनमोहन सिंग यांनी दीक्षित व स्वत:चे विशेष सल्लागार एम. के. नारायणन यांच्यातल्या कामांची विभागणी केली, तेव्हाच हे स्पष्ट झाले होते. परराष्ट्र, संरक्षण, अंतराळ, अणुऊर्जा, राष्ट्रीय सुरक्षा परिषद, इंटेलिजन्स ब्यूरो आणि रॉ या दोन गुप्तचर संघटना, रासायनिक अस्त्रविषयक विभाग यांचे काम त्यांच्याकडे सोपविण्यात आले होते.

या खात्यांमधल्या सर्व महत्त्वाच्या नेमणुका त्यांच्या सहीशिवाय होणार नाहीत, अशीही व्यवस्था करण्यात आली होती. प्रमुख गुप्तचर यंत्रणांवर दीक्षित यांची नजर असल्याने परराष्ट्रमंत्री नटवर सिंग यांच्याशी खटके उडण्याची शक्यता अधिक निर्माण झाली, एवढेच. थेट पंतप्रधानांच्या हाताखाली ते काम पाहत असूनही कॅमेऱ्यासमोर मिरवून घेण्याची त्यांना हौस नव्हती. म्हणूनच एकीकडे पाकिस्तानशी कॅमेऱ्यांच्या आणि टीव्ही चॅनल्सच्या माऱ्यात चर्चा चालू असताना, ज्याला ' बॅक डोअर ' म्हणतात, अशी पडद्याआडची चर्चा करण्यासाठी सरकारने त्यांचीच निवड केली. अशा मसनदींमधले त्यांचे कसब नावाजलेले होते.

भाजपचे सरकार असताना पोखरणला अणुचाचण्या झाल्या. त्याविरुद्ध बराच गदारोळ उठला. अशावेळी राष्ट्रीय सुरक्षा सल्लागार समितीचे सदस्य म्हणून वाजपेयींनीही दीक्षितांचीच निवड केली होती, हे लक्षात घ्यायला हवे. म्हणूनच मनमोहन सिंग यांनी पंतप्रधान झाल्यावर दीक्षितांसारखी माणसेच आपल्याभोवती राहतील, अशी व्यवस्था केली.

या निवडीत त्यांच्याबरोबरच सोनिया गांधी यांना रस होता, असे म्हटले जाते. काँग्रेस महासमितीच्या परराष्ट्र व्यवहार विभागाचे उपाध्यक्ष म्हणून काम पाहताना, ते सोनिया आणि डॉ. सिंग यांच्या अधिक जवळ आले. त्यामुळे पुढे केंदात काँग्रेस सरकार आल्यावर राष्ट्रीय सुरक्षा सल्लागारपदी कोणाला नेमायचे, हा प्रश्ान् कधी आलाच नाही. त्यांच्या निधनाने परराष्ट्र व्यवहार धोरणातला एक ' मणि ' निखळून पडला आहे

 
</text>
</doc>
