<doc>
<docno>979219.cms.txt</docno>
<text>
 
विज्ञान-तंत्रज्ञान
कथा ग्रेगोरीयन कॅलेंडरची
[ Monday, January 03, 2005  04:11:11 pm]


' कॅलेंडर ' हा शब्द लॅटिन भाषेतल्या kalendae या शब्दावरून आला असून त्याचा अर्थ ' हिशेब करण्याचा दिवस ' असा आहे. आदिमानवाला दिनदशिर्केची आवश्यकता धामिर्क विधींसाठी प्रथम जाणवली. नंतरच्या काळात समाज निर्माण झाला तेव्हा नागरी आणि शासकीय सेवेसाठी दिनदशिर्का आवश्यक ठरली.

सुरुवातीला दिनदशिर्का तयार करण्यासाठी मानवाने त्याला ज्ञात असलेल्या निसर्ग घटनांचा उपयोग करून घेतला. त्यात दिवस-रात्र व चंदाच्या कला यांचा प्रामुख्याने समावेश होता. चंदाच्या कलांना जास्त प्राधान्य दिलं होतं. याशिवाय ठराविक झाडांना फुटणारी नवीन पालवी, प्राण्यांच्या काही सवयी, पावसाचं आगमन, नद्यांना येणारे पूर अशा दुसऱ्या काही नैसगिर्क घटनांचाही कालगणनेसाठी उपयोग केला जाई.

प्राचीन काळापासून दहा चांदमासांचं ग्रीक कॅलेंडर अस्तित्त्वात होतं. त्याच्या धतीर्वर इ.स. पूर्व काळात रोमन साम्राज्यात रोमन रिपब्लिकन कॅलेंडर तयार करण्यात आलं. या कॅलेंडरला 12 चांदमास होते. याच रोमन कॅलेंडरच्या आधारे ज्युलियस सिझरने इ.स. पूर्व 46 मध्ये नवीन कॅलेंडर तयार केलं. त्याला ' ज्युलियन कॅलेंडर ' असं संबोधलं जाऊ लागलं. मात्र या कॅलेंडरमध्येही कालमापनासंबंधी काही त्रुटी राहिल्या होत्या. त्या सर्व त्रुटी दूर करून इ.स. सोळाव्या शतकात पोप तेरावे ग्रेगरी यांनी जे अद्ययावत कॅलेंडर तयार केलं तेच ' ग्रेगोरीयन कॅलेंडर ' आजपर्यंत जगभर प्रचलित आहे.

ज्युलियन कॅलेंडर तयार करताना वर्षाला तीनशे सव्वापासष्ट ( 365 1/4) दिवस असल्याचं गृहीत धरलं होतं. त्यामुळे प्रत्येक चार वर्षांच्या कालावधीतली पहिली तीन वर्षं 365 दिवसांची, तर चौथं वर्ष 366 दिवसांचं ( लीप वर्ष) समजलं जाई. परंतु प्रत्यक्षात वर्ष हे 365 दिवस, पाच तास , 48 मिनिटं आणि 45 सेकंद इतक्या कालावधीचं असतं. ज्युलियन कॅलेंडरने आपलं वर्ष 11 मिनिटं व 15 सेकंदांनी म्हणजे 0.0078 दिवसांनी जादा कालावधीचं धरल्याने 128 वर्षांनंतर येणारं वर्ष एका दिवसाने पुढे ढकललं जाऊ लागलं.

इ.स. 730 मध्ये निस्सा इथे भरलेल्या ख्रिस्ती धर्मपरिषदेत ज्युलियन कॅलेंडरमधली ही चूक बीड नावाच्या एका जेरोच्या मठवाश्याने सर्वांच्या निदर्शनास आणली. परंतु त्याकडे सर्वांनीच दुर्लक्ष केलं. मात्र इसवी सनाच्या पंधराव्या शतकात हा फरक नऊ दिवसांचा झाल्याने दिवस व रात्र समसमान असणारा 21 मार्च हा दिवस नऊ दिवसांनी पुढे ढकलला गेला होता. तेव्हा त्यावेळचे पोप चौथे सिक्स्टस यांनी प्रसिद्ध खगोलशास्त्रज्ञ जोहान मिलर यांना बोलावून ज्युलियन कॅलेंडरमध्ये दुरुस्ती करण्यास सांगितलं. दुदैर्वाने इ.स. 1476 मध्ये मिलर यांचा खून झाल्याने त्यांचं कार्य अपुरंच राहिलं.

इ.स. 1572 मध्ये पोपपदी विराजमान झालेले व स्वत: खगोलशास्त्राचे अभ्यासक असलेले तेरावे ग्रेगरी यांनी नवीन अद्ययावत कॅलेंडर तयार करण्याचा चंगच बांधला. रोमन साम्राज्यातल्या प्रमुख राज्यांशी संपर्क साधून त्यांनी या कामाला सुरुवात केली. पोप महाशयांच्या व्हॅटिकन इथल्या निवासस्थानाजवळ एक वायूमनोरा आहे. हीच त्यांची प्रयोगशाळा. या मनोऱ्याच्या छतामधून सूर्याच्या किरणांचा कवडसा पाडण्याची खास व्यवस्था केली होती. सदर कवडशाचा आठ ते दहा वर्षं सखोल अभ्यास करून त्याआधारे शास्त्रज्ञांनी खडतर परिश्ामांनी नवं कॅलेंडर तयार केलं. इ.स. 1582 च्या मार्च महिन्यात नवं कॅलेंडर जाहीर करण्यात आलं. याकामी पोप महाशयांना जर्मनीचे धर्मगुरू जेज्वीट व गणितज्ञ ख्रिस्टोफर क्लॅवियस यांचं विशेष सहकार्य मिळालं.

नवीन कॅलेंडर तयार करताना ज्युलियन कॅलेंडरमधल्या चुकांची दुरुस्ती करणं हे पहिलं काम होतं. ज्युलियन कॅलेंडरनुसार वर्षाला 365.25 दिवस गृहीत धरलं होतं. परंतु प्रत्यक्षात वर्षाला 365.2422 इतके दिवस असतात. हा फरक 128 वर्षांनी एक दिवसांचा, तर 384 वर्षांनी तीन दिवसांचा होतो. सुमारे चारशे वर्षांनंतर कॅलेंडर तीन दिवसांनी पुढे जात होतं. हा हिशेब केल्यावर पोप ग्रेगरी यांनी सुचवलं की, चार शतकी वर्षांपैकी तीन शतकी वर्षं ही लीप वर्षं धरण्यात येऊ नयेत. म्हणूनच 2000 हे लीप वर्ष होतं. परंतु त्यापूवीर्ची 1900, 1800, 1700 ही लीप वर्षं नव्हती. तसंच 2100, 2200 व 2300 हीदेखील लीप वर्षं नसतील.

ही आकडेमोड करताना त्यावेळचं कॅलेंडर दहा दिवसांनी मागे पडल्याचं निदर्शनास आलं. तो दिवस गुरुवार , 4 ऑक्टोबर 1582 चा होता. म्हणून सर्वानुमते दुसरा दिवस शुक्रवार हा 15 ऑक्टोबर असल्याचं जाहीर करून नवं कॅलेंडर अद्ययावत बनवलं.

नवं ग्रेगोरीयन कॅलेंडर सर्व इटालियन राज्यात तसंच पोर्तुगाल, स्पेन व फ्रान्स यांनी त्याच वर्षापासून स्वीकारलं. इंग्लंडसारख्या देशांनी मात्र अनेक वर्षं त्याचा स्वीकार केला नाही. रशियाने तर 1918 पर्यंत या कॅलेंडरला मान्यता दिली नव्हती. रशियन क्रांतीनंतर त्याला मान्यता देण्यात आली तरी तिथली चर्च आजतागायत ज्युलियन कॅलेंडरनुसारच चालतात. त्यामुळेच त्यांचा नाताळ व इतर सण वेगळ्या तारखांना येतात. परंतु ग्रेगोरीयन कॅलेंडरला पर्याय अजूनपर्यंत तरी सापडलेला नाही.

प्रा. स्टीफन आय. परेरा

 
</text>
</doc>
