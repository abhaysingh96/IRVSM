<doc>
<docno>978562.cms.txt</docno>
<text>
 
क्रीडा
दक्षिण आफ्रिका 4 बाद 247
[ Monday, January 03, 2005  12:21:06 am]


केपटाऊन : इंग्लंडविरूध्द तिसऱ्या क्रिकेट कसोटीत दक्षिण आफ्रिकेने पहिल्या दिवसअखेरीस 4 बाद 247 अशी मजल मारली. कर्णधार ग्रॅम स्मिथने 74 धावा फटकावल्या तर भरवशाच्या जॅक कॅलिसने नाबाद 81 धावा तडकावल्या असून त्याच्या साथीला हशीम अमला 21 धावांवर खेळत आहे. फिरकी गोलंदाज जाईल्सने दोन मोहरे टिपले.

न्यूलँडस स्टेडियमवरील या कसोटीत सलामीवीर स्मिथने 137 चेंडूत आठ चौकारांनिशी 74 धावा फटकावल्या तर कॅलिसने आपल्या 81 धावांच्या खेळीत आठवेळा चेंडू सीमापार पाठवला आहेे. संघात पुनरागमन करणाऱ्या डिपनॉरसह कॅलिसने चौथ्या विकेटसाठी 68 धावांची भर घातली त्यात डिपनॉरचा वाटा होता 101 चेंडूतील 29 धावांचा.

धावफलक

दक्षिण आफ्रिका पहिला डाव : ग्रॅम स्मिथ- झे. ट्रेसकॉथिक गो. जाईल्स 74, हर्शल गिब्स- त्रि. गो. होगार्ड 4, जॅक रुडॉल्फ- झे. गॅरेंट जोन्स गो. सायमन जोन्स 26, जॅक कालिस- खेळत आहे 81, बोथा डिपेनार- त्रि. गो.जाईल्स 29, हशिम अमला खेळत आहे 21, अवांतर 12 ( बाईज 2, लेगबाईज 4, नोबॉल 4, वाईड 2), एकूण- 90 षटकात 4 बाद 247.

गडी बाद होण्याचा क्रम : 1-9, 2-70, 3-145, 4-201.

गोलंदाजी : होगार्ड 21-5-56-1, हामिर्सन 19-5-50-0, फ्लिंटॉफ 19-4- 42-0, सायमन जोन्स 12-0-37-1, जाईल्स 24-1-58-2.

 
</text>
</doc>
