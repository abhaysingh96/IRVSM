<doc>
<docno>978579.cms.txt</docno>
<text>
 
महाराष्ट्र
पशुधन संरक्षणासाठी कायदा करण्याची मागणी
[ Monday, January 03, 2005  12:30:45 am]


म. टा. वृत्तसेवा

ठाणे : देशात दररोज 60 हजार पशुंची हत्या होत असून सर्व राजकीय पक्ष मुसलमानांचे लांगुलचालन करीत असल्याने गोहत्या बंदी प्रभावीपणे अमलात येऊ शकलेली नाही, असे प्रतिपादन आचार्य धमेर्न्दजी महाराज यांनी रविवारी ठाण्यात केले. राज्यात पशुसंवर्धन कायद्याची प्रभावी अमलबजावणी व्हावी, यासाठी विश्व हिंदू परिषद व बजरंग दलाने आयोजित केलेल्या विशाल गोरक्षा रॅलीत आचार्य धमेर्न्दजी बोलत होते.

रॅलीत भाग घेतलेल्या चार हजार जणांमध्ये 90 टक्के तरुणांचा सहभाग होता. गडकरी रंगायतन, बाजारपेठ, खारकर आळी या मार्गाने फिरून शक्तीस्थळाजवळ रॅली विसजिर्त करण्यात आली. अॅड. दिपक गायकवाड व संदीप तोंडापूरकर यांनी या रॅलीचे नेतृत्व केले.

' केंद सरकारने गोहत्या बंदीसाठी देशात एकच कायदा केला पाहिजे, त्यासाठी जनतेने दबाव आणण्याची गरज आहे. पशुधन वाचविण्याचा विश्व हिंदू परिषदेचा निर्धार असून त्यासाठी आम्ही व्यापक जनजागृती मोहीम हाती घेणार आहोत ', असे या प्रतिनिधींनी सांगितले. भारतीय गोवंश रक्षण संवर्धन परिषदेतफेर् गेली पाच वषेर् ठाण्यात आंदोलन सुरू आहे. आजपर्यंत कसायांच्या हातून सुमारे 3500 गाय, बैल व वासरे सोडवल्याची माहिती विक्रम भोईर यांनी दिली. जिल्ह्यात तीन ते 21 जानेवारी दरम्यान 28 ठिकाणी गोवंशरक्षा चौक्या बसवल्या जाणार आहेत. त्यात ठाणे, नवी मुंबई, कळंबोली, भिवंडी, कल्याण, टिटवाळा, शहापूर, पडघा, मुरबाड, पालघर, वसई, विरार व नालासोपारा यांचा समावेश आहे.

रक्षकांना मारहाण

पडघे पोलिस ठाण्याच्या हद्दीत गेल्या महिन्याच्या अखेरीस कसायाच्या तावडीतून 11 बैलांना सोडविण्याचा प्रयत्न करणाऱ्या 32 गोरक्षक कार्यर्कत्यांना मारहाण झाली होती. याबाबत कारवाई न करणाऱ्या पोलिसांना निलंबित करावे, अन्यथा उग्र आंदोलन केले जाईल, असा इशारा यावेळी देण्यात आला.

 
</text>
</doc>
