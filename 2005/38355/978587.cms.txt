<doc>
<docno>978587.cms.txt</docno>
<text>
 
महामुंबई
बलात्काराच्या वाढत्या घटनांमुळे घबराट
[ Monday, January 03, 2005  12:37:28 am]


म. टा. प्रतिनिधी

मुंबई : शहरातील बलात्कारांच्या घटनांमध्ये दिवसेंदिवस वाढ होत असून गेल्या वर्षभरात बलात्काराचा आकडा पावणेदोनशेच्या पुढे पोहचला आहे. अलीकडेच एका विधवा महिलेस लग्नाचे आमिष दाखवून तिच्यावर बलात्कार करून एकाने सुमारे पावणेतीन लाखांची रक्कमही हडप केल्याची माहिती पुढे आली आहे. याप्रकरणी वरळी पोलिस ठाण्यात गुन्हा दाखल करण्यात आला आहे.

या घटनेतील बलात्कारीत महिलेच्या पतीचे अपघाती निधन झाले असून तिला दोन मुले आहेत. वरळी पोलिस रुग्णालयात कामाला असलेल्या या महिलेकडे चंदकांत ( 33) हा संशयित आरोपी जेवायला होता. दरम्यानच्या काळात त्याने या महिलेला लग्नाचे वचन देऊन तिच्यावर अनेकदा बलात्कार केला. या महिलेकडून त्याने नवीन फ्लॅट घेण्यासाठी दोन लाख पंचाहत्तर लाखांची रक्कमही हडप केली. सुटीमध्ये हे दोघे या फ्लॅटवर रहायला जायचे. चंदकांत पाच ते सहा वषेर् या महिलेला नुसताच झुलवत होता. चार महिन्यांपूवीर् त्याने नागपूरला जाऊन लग्न केल्याची माहिती या महिलेला समजली. त्यामुळे या महिलेने वरळी पोलिस ठाण्यात जाऊन घडलेला सर्व प्रकार सांगितला. वरळी पोलिसांनी या प्रकरणी गुन्हा दाखल करून संशययित आरोपीचा शोध सुरू केला आहे.

अन्य एका घटनेत काळाचौकी पोलिसांनी तीन वर्षाच्या मुलीवर बलात्कार करणाऱ्या एका पंधरा वर्षांच्या मुलाला अटक केली आहे. विकेश नावाच्या या मुलाने समोरच्या इमारतीत राहणारी तीन वर्षांची मुलगी घरी खेळण्यासाठी आल्यानंतर तिच्यावर बलात्कार केला. विवस्त्र अवस्थेतील मुलगी पाहून तिच्या आईला संशय आल्यानंतर तिने हा सर्व प्रकार तिच्या पतीला सांगितला. त्यानंतर या दोघा पती-पत्नीने काळाचौकी पोलिस ठाण्यात जाऊन तक्रार दिल्यानंतर पोलिसांनी गुन्हा दाखल करून या आरोपीला अटक केली.

गेल्या काही महिन्यांत बलात्कारांच्या घटनांमध्ये वाढ होत चालली असून झोपडपट्टी परिसरात या घटनांचे प्रमाण वाढते असल्याचे पोलिसांचे म्हणणे आहे. धक्कादायक बाब म्हणजे अल्पवयीन मुलांकडूनच अल्पवयीन मुलींवर बलात्कार केल्याची आकडेवारीही मोठी असल्याचे पोलिसांनी सांगितले.

 
</text>
</doc>
