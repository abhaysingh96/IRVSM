<doc>
<docno>979228.cms.txt</docno>
<text>
 
प्रगती फास्ट
चचेर्तून सुटतील समस्या
[ Monday, January 03, 2005  04:25:17 pm]


दोन व्यक्तींमधले मतभेद आणि गैरसमज यांचा परिणाम कंपनीच्या कामावर होतोच शिवाय वैयक्तिक पातळीवर संबंध बिघडतात. यावर उपाय शोधायचा असेल तर दोघांनी बसून चर्चा करायला हवी. या चचेर्चं यश हे सुसंवाद साधण्याच्या कलेवर अवलंबून असतं.

आजूबाजूचं जग सातत्याने बदलतंय. असंख्य शोध, टेक्नॉलॉजीने या बदलांचा वेग प्रचंड वाढवला. याचा चांगला वाईट परिणाम आपल्या खाजगी जीवनावर होणं, साहजिकचं आहे. एका बाजूला प्रगतीची शिखरं गाठत असलो, तरी दुसरीकडे परस्परातील संबंधामध्ये दुरावा निर्माण व्हायला लागला. राग, द्वेष, मत्सर, असुया, आत्मकेंदितपणा हे माणसाचे नैसगिर्क दोष आहेत. त्यामुळे कलह, गैरसमज आणि अशांतता निर्माण होत असते. वेळ आणि इच्छा यांच्या कमतरतेमुळे हा दुरावा अधिक वाढला आहे. त्याची जागा गैरसमजुती, हेवेदावे, स्पर्धा यांनी घेतली आहे.

वैयक्तिक पातळीवर येणाऱ्या या समस्यांचा तोटा कंपनीला व्हायला लागतो. मॅनेजमेण्ट आणि कंपनी स्टाफ यांच्यात परस्पराविरोधी मतं असणं किंवा कंपनीला नक्की कोणती उद्दिष्ट गाठायची आहेत, याविषयावर मतभेद असणं स्वाभाविकच आहे. मानवी स्वभाव वैशिष्ट्यांचा विचार केला तर अशा गोष्टी अपरिहार्य असतात. अशा वेळी परस्परातील मतभेद किंवा दुमत यामुळे वैयक्तिक संबंध बिघडण्याची शक्यता जास्त असते. कंपनीची कामं बाजूला राहून व्यक्ती आपला मुद्दा पटवण्यात वेळ वाया घालवतात. त्यांना मतभेद असणाऱ्या व्यक्तींबरोबर काम करणं, असह्य वाटायला लागतं. यात कंपनीचं नुकसान तर होतंच पण त्याचबरोबर ऑफिसमधलं वातावरण, व्यक्तिगत पातळीवरील इतरांशी असणारे संबंध बिघडतात.

या गोष्टी टाळण्यासाठी तुम्हाला सुसंवाद कौशल्य आणि विषयानुरूप बोलण्याची कला अवगत करावी लागते. संवाद साधण्याच्या क्रियेत निव्वळ एखाद्या माणसाशी कामापुरतं बोलण्याचा समावेश असतो. पण सुसंवाद ही एक कला आहे. त्याचा उद्देश दोन व्यक्तींमधील माहितीची देवाण-घेवाण करण्यापलीकडे परस्परातील सामंजस्य वाढवण्याचा असतो.

त्याचा उपयोग फक्त तुमच्यापुरता मर्यादित नसेल, तर इतरांमध्ये काही मतभेद किंवा गैरसमज असतील, तर तेही मिटवता येतात. या संवादाचं यश त्या व्यक्तीबरोबर तुमचे वैयक्तिक संबंध किती चांगले आहेत, यावर अवलंबून असतं. उदाहरणार्थ गेले काही आठवडे अनिल ऑफिसमध्ये रोज उशिरा पोहोचतो. त्याच्या उशिरा येण्याचा कामावर विपरीत परिणाम व्हायला लागला. त्यामुळे कंपनीच्या काही महत्त्वाच्या कामांमध्ये दिरंगाई व्हायला लागली. अनिल बॉसला काहीही कारण सांगत नव्हता. त्यामुळे त्याचा बॉस मात्र वैतागला. यापूवीर् तो दिलेली कामं व्यवस्थित पार पाडायचा. कामात हुशार होताच शिवाय वेळप्रसंगी काहीही करून दाखवण्याची हिंमत आणि इच्छा त्याच्याकडे होती. परंतु अचानक त्याला काय झालं, बॉसला इतकी चांगली व्यक्ती छोट्याशा कारणामुळे गमावायची नव्हती. अनिलच्या उशिरा येण्यामागचं कारण जाणून घेण्यासाठी बॉसने त्याच्याशी चर्चा करायचं ठरवलं. चचेर्दरम्यान लक्षात आलं की त्याचे वडील आजारी आहेत. त्यात त्याचा बहुतांश वेळ जातो. त्यामुळे ऑफिसच्या कामाकडे दुर्लक्ष झालं. याची त्यालाही जाणीव असली, तरी नोकरी जाण्याच्या भीतीमुळे त्याने कुणाला काहीच सांगायचं नाही असं ठरवलं. चचेर्तून या गोष्टी लक्षात आल्यावर तात्काळ बॉसने त्याला शक्य ती मदत करायची ठरवली. सर्वप्रथम नोकरी जाणार नाही, याची हमी दिली. शिवाय त्याचं वेळापत्रक परस्परांना सहायक ठरेल असं तयार केलं. अनिलचा ऑफिसमधील कामाचा सहभाग पहिल्यासारखा झाला. अर्थपूर्ण संवाद आणि त्या दोघामधील चांगले संबंध यामुळे ही समस्या सुटू शकली.

अशा प्रकारच्या संवादात उद्देश महत्त्वाचा असतो. काही वेळा समस्येवर तोडगा निघाला तरी काहींच्या मनात त्याची सल राहते. कुठेतरी आपल्यावर अन्याय झाला, असं सारखं वाटतं राहतं. बोलणी चालू असताना ती व्यक्ती गप्प राहते. परंतु आतून मात्र धुमसत असते. त्याचा परिणाम मानसिक ताणतणाव वाढण्यात होतो.

त्या दोघांच्या मनात अहंपणा आणि अनादराची भावना असेल तर तिथे ' ते जिंकले, मी हरलो ,' अशी भावना निर्माण होते. मूळ प्रश्न पुन्हा उद्भवण्याची शक्यता असते. त्यामुळे जिंकणं आणि हरणं या भावना निर्माण होणार नाहीत, असं या चर्चाचं स्वरूप असलं पाहिजे. त्यामुळे नंतर येणारी कटुता टाळता येईल. अशा प्रकारच्या यशस्वी चचेर्साठी तीन गोष्टी आवश्यक आहेत :

तुम्ही कसे बोलता

तुम्ही कसे ऐकता

तुम्ही कसे समजावून घेता

चर्चा करताना तू अशा प्रकारे बोलून मला वेडा ठरवतोस, असं म्हणण्यापेक्षा मी तुझ्या अशा बोलण्यामुळे नाराज होतो, असं म्हणणं जास्त योग्य. चर्चा करण्याची जागाही उभयतांना योग्य वाटेल, इतर व्यक्तींचा प्रभाव पडणार नाही अशी असावी.

दुसरी व्यक्ती काय बोलते ते मनापासून ऐकणं फारच गरजेचं असतं. ऐकताना आय कॉण्टॅक्ट्स ठेवा. प्रश्न सोडवण्यापूवीर् परस्परांमध्ये किमान सामंजस्य असायला हवं. एकमेकांचे नेमके प्रश्न काय आहेत, त्यांच्यात कोणत्या गोष्टींमुळे तेढ निर्माण झाली आहे, हे मूलत:च समजून घ्यायला हवं. तसं झालं नाही तर चर्चा असफल होईल. चर्चा चालू असताना त्यांच्या शारीरिक हालचाली, चेहऱ्यावरील हावभाव, डोळ्यांचा रोख याचा बारकाईने मागोवा घ्यावा. त्यावरून प्रश्न सोडवण्यासाठी ती व्यक्ती किती उत्सुक आहे, हे लक्षात येतं.बोलणी यशस्वी होण्यासाठी काही मार्गदर्शक तत्त्वं :

इतरांविषयी नेहमीच आदराची भावना असावी. त्यांच्या मतांचा, बोलण्याचा, व्यक्तिमत्त्वाचा, शिक्षणाचा आणि अनुभवाचा आदर केल्यामुळे चर्चा सफल व्हायला मदत होते.

प्रश्नाचं स्वरूप मूलत:च समजावून घ्यावं. त्यात कोणाचेही वैयक्तिक हितसंबंध गुंतलेले नसावेत.

समस्येवर तोडगा काढण्यासाठी जास्तीतजास्त पर्याय शोधा. त्यातील एकातरी पर्यायावर एकमत होईल.

परस्परांमध्ये मतभेद आहेत, हे मान्य करा आणि ते मिटवायचे असतील तर राग, लोभ, निराशा विसरणं आवश्यक असतं.

चचेर्दरम्यान संमत झालेल्या निर्णयाचा पाठपुरावा करण्यासाठी योजना आखा आणि ती राबवण्याचा प्रयत्न करा.

जिंकणं किंवा पराभूत होणं या भावना मनात राहू नयेत.

समिंदरा सावंत

दिशा कौन्सिलिंग सेण्टर

 
</text>
</doc>
