<doc>
<docno>978602.cms.txt</docno>
<text>
 
महामुंबई
रेडिओतल्या गाण्यापायी मित्राचा खून!
[ Monday, January 03, 2005  12:43:08 am]


म. टा. प्रतिनिधी

मुंबई : गाणे ऐकण्यासाठी रेडिओ दिला नाही, म्हणून संतप्त झालेल्या एका तरूणाने चाकूने मित्राची हत्या केल्याचा प्रकार मुलुंड येथे घडला असून मुलुंड पोलिस संशयित आरोपीचा शोध घेत आहेत.

मंगेश देवेंद ( 21) आणि षण्मुगम शंकर राजामल ( 21) या दोघाही मित्रांना दारूचे व्यसन होते. गुरुवारी सायंकाळीही दोघे भरपूर दारू प्याले. नशेत हे दोघे मुलुंड पश्चिमेकडून पूवेर्कडे जाणाऱ्या पादचारी पुलाखालून जात असता, षण्मुगम त्याच्याकडील रेडिओमधून गाणी ऐकत होता. त्यावेळी लागलेले गाणे मंगेशच्या आवडीचे असल्याने त्याने षण्मुगमकडे रेडिओ मागितला. मात्र त्याने रेडिओ देण्यास इन्कार केला. त्यावरू न या दोघांत बाचाबाची झाली. यावेळी मंगेशने षण्मुगमला खाली पाडून त्याच्यावर चाकूने वार केले व तो तेथून पळून गेला. आजुबाजूच्यांनी षण्मुगमला मुलुंड सरकारी रुग्णालयात दाखल केले. मात्र डॉक्टरांनी त्याला मृत घोषित केले. याप्रकरणी मुलुंड पोलिसांनी गुन्हा दाखल करून संशयीत आरोपी मंगेशचा शोध सुरू केला आहे.

अपहरण करून चोरी

व्यापारानिमित्त गुजरातहून मुंबईत आलेल्या व्यापाऱ्याचे अपहरण केल्यानंतर त्यांना जबरी मारहाण करून त्यांच्याकडील साडेआठ हजार रुपयांचा ऐवज पळवून नेणाऱ्या तिघा आरोपींचा आग्रीपाडा पोलिस शोध घेत आहेत. कळंबोली येथे घडलेल्या या गुन्ह्याची गुजरात पोलिसांनी फेब्रुवारी महिन्यात नोंद केल्यानंतर त्याची कागदपत्रे नुकतीच आग्रीपाडा पोलिसांकडे पाठवून दिली आहेत. गुजरातमध्ये प्लास्टिक पिशव्यांचा व्यवसाय असल्याने राजूभाई रघुभाई वाघरी ( 30) हे भायखळा येथील केळा माकेर्टमधून मालखरेदी करतात. फेब्रुवारी 2004 मध्ये ते खरेदीसाठी आले असता त्यांना माधा केसा वाघरी, वीरा माधा वाघरी आणि रमेश वाघरी या संशयित आरोपींना राजूभाई यांना जबरदस्तीने टॅक्सीत कोंबून कळंबोली येथे नेले. त्यांना तेथे जबर मारहाण करून त्यांच्याकडील साडेआठ हजार रुपयांची रोकड काढून घेऊन हे तिघेही पसार झाले. जखमी अवस्थेत राजूभाई कसेबसे अहमदाबादला पोहोचले. याप्रकरणी गुजरात पोलिसांनी गुन्हा नोंदवला होता.

 
</text>
</doc>
