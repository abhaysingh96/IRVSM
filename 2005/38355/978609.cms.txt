<doc>
<docno>978609.cms.txt</docno>
<text>
 
महामुंबई
वाहतूक विभागाचा आजपासून सुरक्षा सप्ताह
[ Monday, January 03, 2005  12:46:55 am]


म. टा. प्रतिनिधी

मुंबई : वाहनांचा बेफाम वेग, चुकीच्या पद्धतीने ओव्हरटेक करण्याची प्रवृत्ती, रात्रीच्या प्रवासात ड्रायव्हरकडून वापरले जाणारे प्रखर हेडलाइट्स, खराब रस्ते व टायरच्या निगेकडे अक्षम्य दुर्लक्ष आदी कारणांमुळे भारतात वर्षाकाठी रस्ते अपघातात सुमारे 84 हजारांहून अधिक लोकांना प्राण गमवावे लागतात. अपघातांमुळे सुमारे 55 हजार कोटी रुपयांचे नुकसान होत असल्याचा अंदाज आहे. या पार्श्वभूमीवर वाढत्या अपघातांना आळा घालण्यासाठी मोटार वाहन विभागातफेर् सोमवारपासून राज्यभर राष्ट्रीय सुरक्षा सप्ताह पाळण्यात येणार आहे.

यानिमित्त 3 ते 9 जानेवारी 2005 या काळात ठिकठिकाणी वाहतूक समस्यांवर परिसंवाद आयोजित करण्यात आले आहेत. वाहनचालकांना रस्ते सुरक्षेबाबत प्रशिक्षण देण्याच्या कार्यक्रमाचाही समावेश आहे. अवजड वाहनांचे तसेच टॅक्सी व ऑटोरिक्षा चालकांसाठी प्रशिक्षण देण्यात येणार आहे, असे मुंबई पूर्वचे विभागीय परिवहन अधिकारी के. टी. गोलानी यांनी सांगितले. रस्ते सुरक्षा या विषयावर ड्रायव्हिंग स्कूलच्या इन्स्ट्रक्टरसाठी कार्यशाळा आयोजित करण्यात आली आहे.

सेंट जॉर्ज हॉस्पिटलच्या सहकार्याने रक्तदान शिबीर आयोजित करण्यात आले असून धोकादायक वस्तंूची वाहतूक करणाऱ्या वाहनांच्या ड्रायव्हरसाठी मोफत नेत्र चिकित्सा शिबीर घेण्यात येईल. वहनक्षमतेपेक्षा जादा माल वाहून नेणाऱ्या वाहनांवर कारवाई करण्यासाठी या सप्ताहात मोहीम अधिकच तीव्र करण्यात येईल. त्याशिवाय वाषिर्क व मासिक रस्ते सुरक्षा योजनेची माहिती स्टीकर्स, बॅनर्स आणि जाहिरातीद्वारे देण्यात येईल, असे सांगण्यात आले. अधिक माहितीसाठी संपर्क - विभागीय परिवहन अधिकारी कार्यालय, पूर्व विभाग, वडाळा ट्रक टमिर्नल, दूरध्वनी : 2403 6221, 24036479. फॅक्स : 24036261.

 
</text>
</doc>
