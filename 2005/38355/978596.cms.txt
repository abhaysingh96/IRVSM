<doc>
<docno>978596.cms.txt</docno>
<text>
 
महामुंबई
एमटीएनएलची ज्येष्ठ नागरिकांना मासिक भाड्यात सवलत
[ Monday, January 03, 2005  12:40:26 am]


म. टा. प्रतिनिधी

मुंबई : महानगर टेलिफोन निगमने 50 दिवसांच्या अल्पावधीत एक लाखापेक्षा जास्त नवीन ट्रम्प कार्ड विक्रीचा उच्चांक गाठला असून, निगमने काही नव्या योजना व सवलती जाहीर केल्या आहेत.

ज्येष्ठ नागरिकांना टेलिफोन इन्स्टॉलेशन व मासिक भाड्यात प्रत्येकी 25 टक्के सवलत देण्यात आली आहे. याखेरीज त्यांच्यासाठी अनामत रक्कम तीन हजार रुपयांऐवजी आता 1125 रुपये इतकी करण्यात आल्याचे एमटीएनएलचे सहायक महाव्यवस्थापक ( जनसंपर्क) प्र. ल. लेले यांनी पत्रकाद्वारे म्हटले आहे.

बिल न भरल्यामुळे खंडित आणि परत केलेली लँडलाइन आता अंतरिम भाडे न भरताच पुन्हा सुरू करता येईल. ' बोल अनमोल ' प्रीपेड कार्डाचा वापर करून आंतरराष्ट्रीय कॉल करण्यासाठीचा दर कमी करण्यात आला असून यापुढे एका मिनिटासाठी 4.50 रुपयांऐवजी तीन रुपये मोजावे लागतील. नवीन ट्रम्प प्रीपेडचे डॉल्फिन पोस्टपेडमध्ये रुपांतर शक्य होणार आहे, तेदेखील कोणताही जादा आकार न घेता व पूवीर्चा नंबर न बदलता, असेही पत्रकात म्हटले आहे.

इंटरनेट सफिर्ंगच्या दरात कपात करण्यात आली असून दर मिनिटाला दहा पैशांऐवजी आठ पैसे इतका दर आकारण्यात येईल.

 
</text>
</doc>
