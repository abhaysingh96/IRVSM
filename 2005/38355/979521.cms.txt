<doc>
<docno>979521.cms.txt</docno>
<text>
 
बहुतांची अंतरे
नव्या कवींना संधी देण्याचा हेतू विफल
[ Monday, January 03, 2005  09:44:36 pm]


78 व्या अ. भा. मराठी साहित्य संमेलनाच्या संयोजकांनी केलेले आवाहन अलीकडेच वाचले. त्यात नवोदित कवींनी आपल्या दोन कविता संमेलन संयोजकाकडे 20/12/2004 पर्यंत पाठवाव्या व त्यांना जानेवारी 2005 मध्ये निवडीबद्दल कळविण्यात येईल, असे म्हटले होते.

कविता पाठविण्याविषयीचे निवेदन 18/12 च्या अंकात आणि शेवटची तारीख 20/12/2004! म्हणजे संमेलनाला नव्या कवींना संमेलनात संधी द्यायची नाही, हेच यावरून दिसते. कवींना या कविता सर्व महाराष्ट्रातून पाठविण्यासाठी फक्त दोन दिवसांपेक्षाही कमी वेळ दिला गेला आहे.

याचा एक अर्थ असा की, कवींची निवड आधीच झालेली आहे व मुलाखतीचा फार्स जसा केला जातो तशीच ही जाहिरात आहे. त्याबद्दल संयोजकांना काही खंत वाटली पाहिजे.

प्रल्हाद वडेर, पुणे.

 
</text>
</doc>
