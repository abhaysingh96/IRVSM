<doc>
<docno>979624.cms.txt</docno>
<text>
 
देश-विदेश
संसदेच्या कामकाजाचा आथिर्क बोजा करदात्यांच्या मानगुटीवर!
[ Monday, January 03, 2005  11:43:21 pm]


म. टा. विशेष प्रतिनिधी

नवी दिल्ली : संसदेच्या केवळ एक मिनिटाच्या कामकाजासाठी करदात्यांच्या खिशातले 13 हजार 430 रुपये खर्च होतात. त्यातीलही प्रतिवषीर् सरासरी 60 तास, सर्वपक्षीय खासदार गोंधळ, गदारोळ आणि संसदेचे कामकाज बंद पाडून वाया घालवतात, असा अहवाल शिक्षणतज्ज्ञ, विविध क्षेत्रातले विशेषज्ञ, वकील आणि स्वयंसेेवी संस्थांचा महासंघ असलेल्या नॅशनल सोशल वॉच कोअॅलिशन या संस्थेने प्रकाशित केला आहे.

भारतीय लोकशाहीचे सवोर्च्च सभागृह असलेल्या संसदेच्या कामकाज वेळेत 1988 पासून सातत्याने घसरण होत आहे. 1952 सालच्या पहिल्या लोकसभेपासून आठव्या लोकसभेपर्यंत वर्षभराच्या कामकाजाची सरासरी 138 दिवसांची होती त्यानंतर ती 80 पर्यंत खाली घसरली. 2003 साली संसदेचे कामकाज तर अवघे 74 दिवसच चालले त्यातही 60 तास वाया गेले.

अनेक विधेयके प्रलंबित

बहुतांश खासदारांना संसदेच्या कामकाजात रस नाही. सत्र कमीतकमी वेळ चालावे अन् दिल्लीतल्या वास्तव्यात अन्य उपयुक्त कामांना अधिक वेळ उपलब्ध व्हावा असे त्यांना वाटते, असे सवेर्क्षणाअंती अहवालात नमूद करण्यात आले आहे. सध्या लोकसभा आणि राज्यसभेत 30 पेक्षा अधिक विधेयके प्रलंबित अवस्थेत पडून आहेत. गेल्या काही वर्षात प्रत्येक सत्राच्या अखेरीला 30 ते 40 विधेयके प्रलंबित रहाण्याची जणू परंपराच निर्माण झाली आहे.

कामकाजाचे दिवस अन् तास कमी झाल्याने महत्वाच्या विषयांवरील अल्पकालीन चचेर्च्या सूचनांची संख्या आणि कार्यवाही देखील कमी होत चालली आहे. लोकसभा सचिवालयातून प्राप्त झालेल्या माहितीनुसार, गतवर्षात 280 अल्पकालीन चचेर्च्या नोटिसांपैकी अवघ्या सहा स्वीकारल्या गेल्या आणि त्यापैकी चार विषयांवरसुद्धा चर्चा पूर्ण होऊ शकली.

भारतीय कम्युनिस्ट पक्षाचे वासुदेवन नायर यांच्याहस्ते या अहवालाचे संस्थेने प्रकाशन केले यावेळी बोलतांना नायर म्हणाले, संसदेच्या सत्राखेरीज स्थायी समित्यांच्या महत्वपूर्ण कामकाजात देखील खासदार अनुपस्थित रहातात, हे चिंताजनक आहे.

यंदा रेल्वे स्थायी समितीच्या बैठकीला सर्वात कमी (14 टक्के) खासदारच उपस्थित होते. अन्य मंत्रालयाच्या स्थायी समित्यांच्या बैठकींना देखील अलिकडे सरासरी 45 ते 50 टक्केच खासदार उपस्थित असतात.

भारतीय लोकशाहीचे सशक्तीकरण व्हावे, लोकांमध्ये जागृती निर्माण व्हावी आणि सरकारचे उत्तरदायित्व अधिक लोकाभिमुख व्हावे, या हेतूने हा अहवाल प्रसिद्ध करण्यात आला असून एका समाजसेवी संस्थेने लोकशाही व्यवस्थेच्या सवोर्च्च सभागृहाच्या कामकाजाचे केलेले हे वस्तुनिष्ठ लेखा परिक्षण आहे, असे अहवालाचे संपादक जॉर्ज सॅम्युअल यांनी प्रस्तावनेत म्हटले आहे.

 
</text>
</doc>
