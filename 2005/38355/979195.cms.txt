<doc>
<docno>979195.cms.txt</docno>
<text>
 
महाराष्ट्र
जीवन त्यांना कळले हो !
[ Monday, January 03, 2005  04:01:51 pm]


अश्विनी लिमये

डहाणू : पद्मश्री अनुताई वाघांच्या सहवासात राहून, त्यांच्याबरोबर कार्य करून या कार्यालाच जीवन ध्येय मानणारे अनेक अनुयायी आहेत. त्यापैकीच एक दिलीप बळवंत पाटील. देणाऱ्याने देत जावं, ही उक्ती त्यांनी प्रत्यक्षात आणली.

पाटील यांचा जन्म सामान्य शेतकरी कुटुंबात झाला. प्राथमिक व माध्यमिक शिक्षण पालघर तालुक्यातील साखरे या जन्मगावी झाली. डीएड कोसबाडच्या कॉलेजमध्ये झालं. कॉलेजचं प्रथम वर्ष पूर्ण झाल्यावर कब्बडी खेळताना अचानक त्यांना अंगात लचक भरली. त्यानंतर ताप भरला आणि पॅरालिसिसमुळे कायमचं अपंगत्व आलं. प्रासंगिक दुखण्यातून ते हळूहळू बरे झाले. पण चालू शकले नाहीत. रुग्णालयाच्या खाटेवर बसून लिहिलेला, सार्थ नाव असलेला पहिला बालगीत संग्रह गाऊ या आनंदे हा अनुताईंच्या प्रस्तावनेसह 1988 मध्ये प्रसिद्ध झाला. डिप्लोमा इन डेफ ऐज्युकेशन (पुणे) इथून 1993 मध्ये विशेष श्रेणी मिळवून पूर्ण केला. जानेवारी 1990 पासून मूकबधीर शाळा डहाणू इथे कर्णबधीरांचे विशेष शिक्षक म्हणून कार्यरत झाले. सन 2002-03 च्या एसएससी परीक्षेत कर्णबधीरांचा 100 टक्के निकाल लागल्याने आदर्श शिक्षकाचा सन्मान त्यांना लाभला.

1 जून 1993 मध्ये ठाणे जिल्ह्यातील अपंग मित्र मार्गदर्शक सेवा संस्था स्थापन केली. सध्या या संस्थेचे दीड हजारांच्यावर अपंग नोंदणीकृत सदस्य आहेत. संस्थेमार्फत अपंगांसाठी विविध उपक्रमाचं आयोजन केलं जातं. 26 जानेवारी 2000 पासून अपंग लेखा हे अपंग विषयाला वाहिलेलं मराठीतील एकमेव मासिक चालवत आहेत. दर शनिवार-रविवार व सुट्टीच्या दिवशी अपंगांना मोफत मार्गदर्शन व साह्य केलं जातं. साहित्य निमिर्ती, अपंगलेखा मासिक, अपंग मित्र मार्गदर्शक व सेवा मंडळ संस्था, होतकरू, अपंग, डहाणू, अपंगमित्र पतपेढी (मर्यादित) यासह इतर अनेक सामाजिक संस्थांमध्ये महत्त्वाचा सहभाग आहे. अशा प्रकारे गेल्या 14 वर्षांपासून डहाणूसारख्या बहुआदिवासी भागात अपंग क्षेत्रात नि:स्वार्थ भावनेने पाटील यांचं कार्य सुरू आहे.

या कार्यामुळे गुणवंत अपंग शिक्षण पुरस्कार, आदर्श अपंग शिक्षण सन्मान, महाराष्ट्र दीप पुरस्कार, नवभारत उपासक पुरस्कार, बेस्ट टिचर्स अॅवॉर्ड, आदिवासी सेवक राज्य पुरस्कार, आदर्श शिक्षण पुरस्कार आदी अनेक पुरस्कार लाभले आहेत. अखिल भारतीय अंध-अपंग पुनर्वसन संस्थेचे सल्लागार, रिहॅबिलिटेशन कौन्सिल ऑफ इंडिया, अखिल महाराष्ट्र पत्रकार व पत्रलेखन संघ, महाराष्ट्र राज्य अपंग संस्था, शिक्षक व कर्मचारी संघ आदी संघटनांचे ते सदस्य आहेत. राज्यस्तरीय नाट्यस्पधेर्च्या लेखन व दिग्दर्शनात त्यांनी अनेक पारितोषिक मिळवली आहेत. चाकांच्या खुचीर्त बसूनही सामाजिक बांधिलकीचं भान ठेवून डहाणूसारख्या मागास परिसरात आदिवासी, गरीब अपंग बांधवांसाठी काम करत आहेत.

 
</text>
</doc>
