<doc>
<docno>979612.cms.txt</docno>
<text>
 
अर्थव्यवहार
नव्या वर्षातील नवा उच्चांक!
[ Monday, January 03, 2005  11:37:05 pm]


म. टा. बाजार प्रतिनिधी

मुंबई: नव्या 2005 वर्षातील पहिल्याच सौदासत्राच्या दिवशी सोमवारी मुंबई शेअर बाजाराने आणखी भरारी घेऊन निदेर्शांक नव्या उच्चांकावर पोहचविला. परकीय अर्थसंस्थांनी दणक्यात केलेली खरेदी आणि भाववाढीचा आणखी खाली आलेला दर यामुळे इतर गुंतवणूकदारांनी केलेली खरेदी यामुळे तीस प्रमुख कंपन्यांच्या समभागांच्या भावांवर आधारित मुंबई शेअर बाजाराचा ' सेन्सेक्स ' निदेर्शांक 6684.77 अंशांच्या दिवसभराच्या उच्चांकावर जाऊन शेवटी 6679.20 अंशांवर (गेल्या शुक्रवारी 6602.69) स्थिरावला. हा नवा उच्चांक ठरला आहे. आजच्या तेजीचे नेतृत्व गॅस क्षेत्रातील कंपन्यांनी केले.

गेल्या 2004 वर्षात भारतीय भांडवल बाजाराच्या इतिहासात सर्वात अधिक, म्हणजे नऊ अब्ज अमेरिकन डॉलर इतकी गुंतवणूक करणाऱ्या परकीय अर्थसंस्थांनी सोमवारीही अनेक प्रमुख कंपन्यांच्या शेअर्सची भरभरून खरेदी केली. सलग चौथ्या आठवड्यात देशातील भाववाढीचा दर खाली आल्याच्या वृत्ताचाही उत्तम परिणाम बाजारावर होऊन सपाटून खरेदी झाली. रिलायन्स समूहातील कंपनी बनलेल्या ' आयपीसीएल ' च्या उपाध्यक्ष व संचालकपदाच्या अनिल अंबानी यांनी दिलेल्या राजीनाम्याकडेही दुर्लक्ष करून गुंतवणूकदारांनी उत्साहाने खरेदी केली.

खरेदीच्या जोरदार पाठबळामुळे आयपीसीएल, पेट्रोनेट इंदप्रस्थ गॅस , ' गेल ', गुजरात गॅस, रिलायन्स इंडस्ट्रीज, रिलायन्स एनजीर्, एचडीएफसी बँक , ' भेल ', हीरो होंडा, हिंदाल्को, भारती टेलिव्हेंचर, बजाज ऑटो, टाटा मोटर्स, मारुति उद्योग, हिंदुस्तान पेट्रोलियम, इन्फोसिस टेक्नॉलॉजिस आदी कंपन्यांचे भाव उत्तम वधारले.

 
</text>
</doc>
