<doc>
<docno>979262.cms.txt</docno>
<text>
 
महामुंबई: मुंबई टाइम्स
सुनामीग्रस्तांना आधार 'हॅम' ऑपरेटर्सचा!
[ Monday, January 03, 2005  04:36:37 pm]


प्रवीण मुळ्ये

सुनामीच्या तडाख्यात उध्वस्त झालेल्या आशियातील लाखो कुटुंबांना सावरण्यासाठी जगभरातून मदतीचे हात पुढे येत आहेत. पण या मदतीत मोलाचा वाटा उचललाय तो अमॅच्युअर रेडियो ऑपरेटर्सनी. हेल्प ऑल मॅनकाइण्ड (हॅम) हे ब्रीद असलेल्या हॅम ऑपरेटर्सनी जगाच्या नकाशावरून नष्ट झालेल्या बेटांचा जगाशी संपर्क घडवून आणण्यात महत्त्वाची मदत केली असून यात मुंबईतली ' हॅम ' यंत्रणा आघाडीवर आहे.

मुंबईतील 700 हॅम ऑपरेटर्स सुनामीग्रस्त प्रदेशातील घडामोडींवर दिवसरात्र लक्ष ठेवून आहेत. भूकंप आणि सुनामी लाटांचा तडाखा बसलेल्या प्रदेशात करायच्या उपाययोजनांपासून ते मदतीच्या समन्वयापर्यंतच्या सर्व कामात मिनिस्ट्री ऑफ होम अफेअर्स, युनायटेड नेशन्स डेव्हलपेमण्ट प्रोग्राम, युनिसेफ, इंडियन एअर फोर्स आणि महाराष्ट्रासह विविध राज्यांच्या रेस्क्यु अॅण्ड रिहॅबिलिटेशन विभागांना या हॅमची मोठी मदत मिळत आहे.

' धिस इज व्हियू टू आयझेडओ... कार निकोबारची लेटेस्ट स्थिती काय आहे ?' ठाण्यातल्या चरई भागातून मिलिंद कोरडे अंदमानात पोहोचलेल्या मित्राशी थेट संपर्कात आहेत. त्यांच्यात होणाऱ्या संभाषणातून मिळणाऱ्या माहितीची मदत केंदीय गृहखात्यापासून ते राज्य सरकारपर्यंत सर्वांनाच मिळणार आहे. जेथे संपर्काचे सर्व ' मोबाइल ' पर्याय नष्ट झालेत, तेथे 109 वषेर् जुनी परंपरा असलेली हॅम यंत्रणा मदतीला धावून आली आहेत. सरकारी अधिकारी असलेल्या मिलिंद कोरडेंप्रमाणेच जगभरातले लाखो हॅम सुनामी दुर्घटनेनंतर अशी मदत करत आहेत. मुंबई अॅमॅच्युअर रेडियो सोसायटीच्या माध्यमातून मुंबईतील 750 हॅमही सुमानीग्रस्त प्रदेशातल्या सहकाऱ्यांच्या संपर्कात आहेत. त्यांच्या मदतीमुळेच सरकारला त्या विभागातील अचूक माहिती मिळत आहे आणि त्यानुसार कारवाईची दिशा ठरवणं सोपं जात आहे.

26 डिसेंबरला बसलेल्या सुनामी लाटांच्या तडाख्यानंतर या दुर्घटनेची माहिती सर्वात आधी ' व्हीयू टू आरबीआय ' या हॅम रेडिओ स्टेशनवरून मिळाली आणि त्यानंतर तातडीनं जगाशी संपर्क तुटलेल्या या बेटांवरच्या भीषण अवस्थेची माहिती जगभर पसरली. अॅमॅच्युअर रेडियोवरून मिळालेल्या माहितीमुळे दुर्घटनेतील मनुष्यहानी कमी करण्यात मदत झाल्याचं सरकारी यंत्रणांनीही मान्य केलंय. कार निकोबारसारख्या दुर्घटनाग्रस्त बेटांवर हॅम रेडियो स्टेशन उभारून जगाशी संपर्क साधण्यातही हॅम सोसायटी मोठी भूमिका बजावत आहे. यासाठी मुंबईसह इतर शहरातील अनेक हॅमना एअर फोर्सच्या खास विमानानं सुनामीग्रस्त प्रदेशात नेण्यात आलंय.

वेगवेगळ्या क्षेत्रात काम करणाऱ्यांनी आपापले नोकरीधंदे सांभाळत केवळ हौस किंवा छंद म्हणून अॅमॅच्युअर रेडिओ ऑपरेटर बनलेल्यांनी सुनामी दुर्घटनेबरोबरच भूजचा भूकंप, ओरिसातलं चक्रीवादळ, इराक युद्ध अशा अनेक ठिकाणी आपलं महत्त्व सिद्ध केलंय. छोटा ट्रान्सरिसिव्हर आणि बॅटरीजच्या मदतीने जगाशी संपर्क साधण्याची संधी देणाऱ्या या संपर्क यंत्रणेविषयी अजूनही अनेकांना काहीच माहिती नाही. पण भविष्यात हॅमचं जाळ मुंबईभर पसरवण्याचा विडा मुंबई अॅमॅच्युअर रेडियो सोसायटीनं उचलला आहे.

तुम्हीही होऊ शकता हॅम ऑपरेटर!

घरी बसून वायरलेस मेसेजिंग सिस्टिमच्या माध्यमातून जगाशी संपर्क घडवणाऱ्या अॅमॅच्युअर रेडियो सोसायटीचा सदस्य होणं सहज शक्य आहे. यासाठी फक्त तुम्हाला चांगलं इंग्रजी येणं अपेक्षित ओ आणि तुमचं वय 12 वर्षांहून अधिक हवं. मुंबईत हॅमची संख्या वाढवण्यासाठी मुंबई अमॅच्युअर रेडियो सोसायटीच्या माध्यमातून प्रयत्नही सुरू आहेत. यासाठी आठ दिवसांचे (फक्त रविवारी) क्लासेस गेल्या तीन वर्षापासून चालवण्यात येत आहेत. त्यात हॅमचा वापर, नियम याची माहिती दिली जाते. वायरलेस प्लॅनिंग कमिटी या केंद सरकारतफेर् घेण्यात येणाऱ्या परीक्षेत पास झाल्यानंतर तुम्हाला हॅमचा एक स्वतंत्र कोड दिला जातो. यातही अनुभवानुसार ग्रेड दिल्या जातात. अधिक माहितीसाठी संपर्क मिलिंद कोरडे - 9820063882, इ-मेल : 1 ह्व 2 द्ब 5 श्ाञ्चद्धश्ाह्लद्वड्डद्बद्य.ष्श्ाद्व

 
</text>
</doc>
