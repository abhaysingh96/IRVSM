<doc>
<docno>979264.cms.txt</docno>
<text>
 
महामुंबई: मुंबई टाइम्स
फेरीवाल्यांच्या गदीर्त मालाडकरांचे हाल!
[ Monday, January 03, 2005  04:37:16 pm]


हेमंत साटम

सकाळ ते रात्री नऊ-साडेनऊ वाजेपर्यंत मालाड स्टेशनच्या पूर्व आणि पश्चिम भागात फेरीवाल्यांनी धुमाकूळ घातला असून, त्यांच्या गदीर्मुळे स्टेशनवर येणं किंवा तिथून घरी परतणं ही गोष्ट मालाडकरांना अवघड होऊन बसलं आहे. रेल्वे स्टेशनच्या परिसरापासून, महापालिकेच्या रस्त्यापर्यंतचा प्रत्येक भाग आणि कोपरा या फेरीवाल्यांनी व्यापलाय. पूवेर्प्रमाणे पश्चिमेला ही स्थिती गेल्या कित्येक वर्षांपासून कायम असून, त्यांच्यावर कारवाई होतच नाही, अशी मालाडकरांची तक्रार आहे. रेल्वे ब्रिजवरून पाहिल्यास फेरीवाल्यांनी स्टेशनला वेढा घातल्यासारखंच दिसतं.

सकाळच्या घाईत असलेल्या चाकरमान्यांना ट्रेन पकडण्यासाठी वाहतूककोंडीच्या समस्येबरोबर फेरीवाल्यांचा मारा चुकवत स्टेशनवर यावं लागतं. संध्याकाळी स्टेशनवरून बाहेर येताच लोकही फेरीवाल्यांच्या चक्रव्यूहात वेढले जातात. बस, रिक्षा पकडणंही मोठं दिव्यच असतं. त्यामुळे पूवेर्च्या पुष्पा पार्क भागात आणि पश्चिमेच्या एसव्ही रोडपलीकडे राहणारी मंडळी घरी जाण्यासाठी थेट चालत जाण्याचा मार्ग पत्करतात वा अर्धं अंतर चालून मग वाहन पकडतात.

रेल्वे स्टेशन ते एसव्ही रोड हा प्रवासही ' बिकट वाट वहिवाट असावी ' प्रमाणेच असतो. आनंद रोड आणि रुईया हॉलच्या आसपास प्रामुख्याने भाजीवाल्यांनी ठिय्या मांडलाय. स्टेशन रोडवर तर सर्व प्रकारच्या विक्रेत्यांचंच साम्राज्य असतं. मारुती मंदिरातून डावीकडे जाणाऱ्या मार्गावरही दुतर्फा फेरीवाले दिसतात. त्यामुळे तिथे खरेदीसाठीही झुंबड असते. पुढे नटराज माकेर्टच्या कस्तुरबा गल्लीकडे गेल्यास तिथे चप्पल विक्रेत्यांचं वर्चस्व आहे. एसव्ही रोडजवळचा भाग कापडविक्रेते, फळविक्रेते, खेळणीवाले यांनी पूर्णपणे गजबजून गेलाय. तिथून जवळच असलेल्या लिबटीर् गार्डनपाशी असलेल्या महापालिकेच्या पी(उत्तर) ऑफिसला मात्र या गोष्टीचं सोयरसुतक नाही.

शिवशक्ती (साईनाथ) मंडईतील कपडेविक्रेत्यांनी सर्व नियम धाब्यावरच बसवले आहेत. पूवीर् या मंडईत भाजी, फळ, फुलंविकेेते असायचे. पण मधल्या काळात कापड व्यापाऱ्यांच्या ताब्यात ती आली. ही मंडई ओलांडल्यानंतर लागणाऱ्या मुक्ताबाग रोडवर वाहतुकीचा बोजवारा उडाल्याचं दिसतं. इथे तर कचराकुंडीच्या बाजूला बिनदिक्कतपणे खाद्यपदार्थ विकणाऱ्यांच्या गाड्या लागतात.

मालाडच्या पूवेर्चा स्टेशन रोड भाजीवाले, फळवाल्यांनी व्यापून टाकलाय. इथला फूटपाथही त्यांनी सोडलेला नाही. या मंडळींमुळे चालणंही मुश्कील होतं. त्याकडे पालिकेचे अधिकारी आणि पोलिस दुर्लक्ष करतात, असा आरोप मालाडवासी करतात. त्यातून नेमका काय मार्ग काढण्यात येईल, या प्रश्नाचं उत्तर मालाडकरांना मिळणं कठीण आहे.

 
</text>
</doc>
