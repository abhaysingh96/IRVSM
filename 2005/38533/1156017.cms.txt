<doc>
<docno>1156017.cms.txt</docno>
<text>
 
देश-विदेश
समस्या सोडवण्यातही अशी तत्परता दाखवा!
[ Thursday, June 30, 2005  12:18:47 am]


नवी दिल्ली (म. टा. विशेष प्रतिनिधी) : पक्षाच्या प्रवक्तेपदावरून ज्या तत्परतेने मला हटवण्यात आले, त्याच तत्परतेने झारखंडच्या समस्येकडेही पक्षातफेर् लक्ष दिले जाईल, अशी अपेक्षा आहे, अशी उपहासात्मक शेरेबाजी यशवंत सिन्हा यांनी केली आहे. त्याचवेळी, जीना तसेच झारखंडमधील कारभार याबाबतच्या आपल्या आधीच्या मतावर आपण ठाम आहोत, असेही त्यांनी स्पष्ट केले आहे.

पक्षप्रवक्तेपदावरून हकालपट्टी झाल्यानंतर मंुबईहून बुधवारी दिल्लीत दाखल झालेले सिन्हा निश्चिंत आणि बेफिकीर असल्याचे जाणवत होते. राजधानीत पत्रकारांशी बोलताना ते म्हणाले, झारखंडच्या जनतेचे आणि पक्षाचे हित लक्षात घेउनच राज्य सरकारवर मी टीका केली, दुदेर्वाने पक्षाने ती गांभीर्याने घेतली नाही. जीना प्रकरणानंतर अडवाणींवर केलेल्या कडवट टीकेचेही अप्रत्यक्ष समर्थनच करीत सिन्हा म्हणाले, जीना प्रकरण पक्षाच्या विचारसरणीशी संबंधित महत्वाचा विषय आहे. व्यक्तिश: अडवाणींच्या विरोधात मला काहीच म्हणायचे नव्हते. आता अडवाणी पूवीर्इतक्या प्रभावीपणे काम करू शकणार नाहीत.

सिन्हा म्हणाले की, पक्षाचा अधिकृत प्रवक्ता असताना पक्षाध्यक्षांच्याच विरोधात उघडपणे भूमिका घेणे अथवा आपल्याच पक्षाच्या सरकारविरूद्ध जाहीररीत्या भूमिका मांडणे, या दोन्ही गोष्टी प्रवक्तेपदाच्या जबाबदाऱ्यांना छेद देणाऱ्या आहेत, याची मला कल्पना आहे. तरीही पक्षाच्या विचारसरणीबद्दल वाटणाऱ्या नितांत आदरापोटी मी हे धाडस केले आणि यापुढेही करीन! मात्र भाजप सोडण्याचा विचार माझ्या मनात नाही.

 
</text>
</doc>
