<doc>
<docno>1156007.cms.txt</docno>
<text>
 
अर्थव्यवहार
आता रिलायन्स एनजीर्ही 'डीटीएच' स्पधेर्त
[ Thursday, June 30, 2005  12:14:25 am]


मुंबई (टाइम्स वृत्त) : अनिल अंबानी यांच्या 'अनिल धीरुभाई अंबानी एंटरप्राइझेस' ('एडीएई') या होल्डिंग कंपनीने 'डायरेक्ट टू होम' ('डीटीएच') क्षेत्रात प्रवेश करण्यासाठी मंगळवारी माहिती आणि प्रसारण मंत्रालयाकडे अर्ज सादर केला. 'डीटीएच' सेवा देण्यासाठी आवश्यक असलेले लायसन्स मिळण्यासाठी 'एडीएई'ने रिलायन्स इन्फोकॉम ऐवजी रिलायन्स एनजीर् कंपनीचे प्यादे पुढे सरकवल्यामुळे कॉपोर्रेट जगतात आश्चर्य व्यक्त केले जात आहे.

रिलायन्स समूहाचे मुकेश व अनिल या अंबानी बंधूंमध्ये विभाजन झाल्यानंतर डॅशिंग अनिल अंबानी यांनी लगेचच त्यांच्या नियंत्रणात आलेल्या 'रिलायन्स इन्फोकॉम', 'रिलायन्स एनजीर्' आणि 'रिलायन्स कॅपिटल' या कंपन्यांवर नियंत्रण ठेवणाऱ्या 'अनिल धीरुभाई अंबानी एंटरप्राइझेस' या डोल्डिंग कंपनीची 19 जूनला घोषणा केली. आणि लगेचच 28 जूनला कंपनी 'टीडीएच'सारख्या वेगळ्या क्षेत्रात प्रवेश करण्यासाठी पुढे सरसावली.

वास्तविक 'रिलायन्स इन्फोकॉम'चे देशभरात 70 हजार किलोमीटर लांबीचे फायबर ऑप्टिक टेलिकॉमचे जाळे अस्तित्वात असताना अनिल यांनी 'रिलायन्स एनजीर्' या ऊर्जा निमिर्तीतील कंपनीला प्राधान्य देण्याचे कारण काय, असा प्रश्ान् विचारला जाणार अपेक्षित आहे. सरकारने 'डीटीएच' क्षेत्रात थेट परकीय गुंतवणूकीला 20 टक्क्यांपर्यंत परवानगी दिली आहे. तर टेलिकॉम क्षेत्रात परकीय गुंतवणूकीचा हिस्सा आता 74 टक्क्यांपर्यंत (पूवीर्चा 49 टक्के) वाढवला आहे.

सध्या देशात 'अग्रणी' आणि 'दूरदर्शन' हे दोन 'डीटीएच' ऑपरेटर कार्यरत आहेत. याशिवाय टाटा आणि स्टार समूहाचा संयुक्त प्रकल्प असलेल्या 'स्पेस टीव्ही' आणि 'सन डायरेक्ट' या कलानिधी मारन यांच्या कंपनीला माहिती व प्रसारण मंत्रालयाने 'डीटीएच'ला परवानगी देणारे पत्र दिले आहे. त्यानंतर 'डीटीएच' लायसन्ससाठी अर्ज करणारी 'रिलायन्स एनजीर्' ही पाचवी कंपनी आहे.

' डीटीएच'मुळे प्रेक्षक टीव्हीवर सर्व कार्यक्रम पाहू शकतात. परंतु 'डीटीएच'मुळे केवळ एकतफीर् संपर्क साधला जातो. याला टेलिफोनची जोड दिल्यास ग्राहकही सेवा पुरवणाऱ्याशी थेट संपर्क साधू शकतो. यामुळे ग्राहक त्याला हवे असेल त्या कार्यक्रमांची सेवा पुरवणाऱ्याकडे मागणी करू शकतो. रिलायन्स इन्फोकॉम सध्या 'आयपी' टीव्ही (इंटरनेट प्रोटोकॉल) तंत्र विकसित करत आहे. हे तंत्र पूर्णपणे विकसित झाल्यास ग्राहक त्याला हवे ते कार्यक्रम पाहू शकेल.

 
</text>
</doc>
