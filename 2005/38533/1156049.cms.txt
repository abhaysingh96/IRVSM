<doc>
<docno>1156049.cms.txt</docno>
<text>
 
महामुंबई: मुंबई टाइम्स
आयआयटीत मराठी पाऊल पडतं मागे
[ Thursday, June 30, 2005  12:34:24 am]


प्रवीण मुळ्ये

जगभरातील टेक्नॉलॉजी हब्जमध्ये मराठी नावं यशाची नवनवीन शिखरं गाठत आहेत. पण देशातील सायन्स टेक्नॉलॉजीची पंढरी समजल्या जाणाऱ्या आयआयटीमध्ये मात्र मराठी पाऊल मागे पडत असल्याचं चित्र दिसत आहे. साडेचार हजार जागांसाठी राज्यातून निवड होणाऱ्या विद्यार्थ्यांची संख्या ही केवळ 200 च्या आसपास आहे. त्यातही मराठी विद्यार्थ्यांची संख्या ही 50 टक्के असून मुलींचा आकडा तर बोटावर मोजण्याइतकाच असल्याचं समजतं.

राज्यातील मेडिकल, इंजिनीरिंगच्या अॅडमिशन प्रक्रियेत एक एक टक्क्यांसाठी विद्यार्थ्यांमध्ये चुरस लागली आहे. पण आयआयटीमध्ये प्रवेश मिळवण्यासाठी लागलेल्या मेरिटच्या स्पधेर्त मात्र मुंबईसह राज्यातील इतर विभागांतील विद्याथीर् इतर राज्यांच्या तुलनेत खूपच मागे पडत असल्याची निराशादायी परंपरा यंदाही पुढे सुरू राहिली आहे. कोणत्या राज्यातून नक्की किती विद्याथीर् निवडले गेले आहेत याची छाननी सध्या सुरू आहे. पण आयआयटीत प्रवेश मिळवण्यासाठी इच्छुक असलेल्या दोन लाख विद्यार्थ्यांमध्ये निवडलेल्या गेलेल्या 4,200 विद्यार्थ्यांमध्ये राज्यातून अवघे 200 विद्यार्थी निवडले गेले असल्याची माहिती 'मुंबई टाइम्स'च्या हाती आली आहे. त्यात मुंबईचे 50 टक्केच विद्यार्थी असून पुण्यातून 24 विद्याथीर् आहेत. टेक्नॉलॉजीच्या पंढरीत प्रवेश मिळवण्यासाठी लागलेल्या स्पधेर्त राजस्थान, उत्तर प्रदेश, दिल्ली अशा अनेक राज्यांनी महाराष्ट्राला मागे टाकलं आहे.

महाराष्ट्र, राजस्थान, गोवा, गुजराथ, मध्य प्रदेश या राज्यांना जोडणाऱ्या मुंबई आयआयटीतून 2003 मध्ये एक हजार 57 विद्यार्थ्यांची निवड झाली होती. यात राज्यातील विद्यार्थ्यांचा आकडा 199 इतका होता तर राजस्थानमधून 681 विद्याथीर् निवडले गेले होते. 2004 मध्येही हेच चित्र काहीसं याच स्वरूपाचं होतं. यंदा आयआयटी जेईई परीक्षा देणाऱ्या विद्यार्थ्यांच्या संख्येत वाढ झाली असली, तरी यशस्वी होणाऱ्यांच्या संख्येत फारसा फरक पडलेला नाही. यंदा परीक्षेला बसलेल्या विद्यार्थ्यांपैकी 20 टक्के मुंबईतून होते.

या पिछाडीसाठी अनेक कारणं आहेत. त्यातलं प्रमुख कारण म्हणजे मुंबई-महाराष्ट्रातल्या शाळा-कॉलेजांची उदासीनता! राजस्थानमध्ये आयआयटी जेईई परीक्षेची तयारी शालेय जीवनापासून विद्यार्थ्यांकडून करून घेण्यात येते. आयआयटी प्रवेश परीक्षांच्या कोचिंग क्लासना तिथे हाऊसफुल्ल प्रतिसाद मिळतो. पण महाराष्ट्रात मात्र अगदी उलट चित्र आहे. मेडिकल, इंजिनीअरिंगच्या मागे पळत सुटणाऱ्या विद्याथीर्-पालकांची संख्या खूप मोठी आहे. त्यामुळे कौशल्य, क्षमता असूनही अनेक मराठी मुलांना आयआयटीच्या ग्लॅमरला मुकावं लागत असल्याकडे आयआयटीतील शिक्षक लक्ष वेधतात. शाळेपासूनच विद्यार्थ्यांच्या मनात आयआयटीविषयी आकर्षण वाढवण्यासाठी आज मुंबईतील कॉन्व्हेट्सच्या आयआयटी कॅम्पसमधील व्हीजिट्समध्ये वाढ झाली आहे. पण आज मराठी शाळांना मात्र आयआयटीत आपल्या विद्यार्थ्यांना स्टडी टूरसाठी घेऊन जावंसं वाटू नये, हे दुदैर्व असल्याचं आयआयटीच्या अनेक माजी विद्यार्थ्यांचं म्हणणं आहे. पूवीर् आयआयटी प्रवेश परीक्षा मराठीतून देता यायची. मराठी विद्यार्थ्यांच्या थंड प्रतिसादामुळे हा पर्याय बंद करण्यात आला.

मुलींनो चला आयआयटीकडे

दहावी-बारावीच्या मेरिट लिस्टमध्ये मुलींचं प्रमाण मोठं असतं... पण आयआयटीमध्ये मात्र आजही मुलींची नावं दिसत नाहीत. आयआयटी जेईई परीक्षांना बसणाऱ्या मुलींचं प्रमाण केवळ 14 टक्के असून त्यात उत्तीर्ण होणाऱ्यांची आकडा केवळ 6 टक्के इतकाच आहे. हे चित्र बदलण्यासाठी आता मुंबई आयआयटीनं कंबर कसली आहे. आयआयटीमध्ये प्रवेश मिळवण्यात मुली का मागे पडत आहेत, या प्रश्नाचा वेध घेण्यासाठी पुढील महिन्यात एका परिषदेचं आयोजन करण्याचाही आयआयटीचा विचार आहे.

 
</text>
</doc>
