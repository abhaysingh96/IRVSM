<doc>
<docno>1156052.cms.txt</docno>
<text>
 
महामुंबई: मुंबई टाइम्स
फिलाडेल्फियातून येताहेत मराठी सूर
[ Thursday, June 30, 2005  12:36:12 am]


अमित भंडारी

मराठी चित्रपट आता खऱ्या अर्थाने आता ग्लोबल होतोय. टेक्नॉलॉजीपासून सुरांपर्यंत....होय, नव्या मराठी चित्रपटासाठी खास परदेशातून सूर येणार आहेत. अनिवासी भारतीयाने संगीतसाज चढवलेला हा बहुधा पहिलाच मराठी चित्रपट ठरण्याची शक्यता आहे. अमेरिकेत फिलाडेल्फियात राहणारे किशोर रानडे हे नवे एनआरआय संगीतकार आता लवकरच मराठी चित्रसृष्टीत प्रवेश करत आहेत.

मंदार देवस्थळी दिग्दशिर्त 'क्षण' या चित्रपटासाठी किशोर रानडे यांनी संगीत दिलंय. किशोर रानडे हे व्यवसायाने चार्टर्ड अकाऊण्टण्ट आहेत. अमेरिकेत सध्या सीए आणि इन्वेस्टमेण्ट कन्सल्टण्ट म्हणून ते काम करतात. अमेरिकेतल्या अर्थकारणाशी आता त्यांचे सूर जुळून आले आहेत. पण संगीतातल्या सप्तकातल्या सुरावटींशी त्यांची जुळलेली नाळ अजून तुटलेली नाही. त्यामुळेच आकडेमोड करताकरताच कधी तबल्याच्या मात्र तर कधी नव्या चालींच्या नोटेशनमध्ये ते रमतात. आज या सगळ्या नोटेशन्समधून एक नवा क्षण आकारास येणार आहे.

किशोर रानडे यांनी यापूवीर् अमेरिकत चार मराठी आल्बम त्यांनी काढलेे आहेत. तिथल्या महाराष्ट्र मंडळातर्फे होणाऱ्या अनेक संगीतमय कार्यक्रमांमध्ये त्यांचा सहभाग असतो. कल्याण गायन समाजाची स्थापना त्यांच्या वडिलांनी केल्यामुळे संगीताचा वारसा त्यांच्याकडून आपल्याकडे आलाय, हे ते आवर्जून नमूद करतात.

' मुंबई टाइम्स'शी आपल्या नव्या प्रोजेक्टविषयी बोलताना ते म्हणाले, की सुरांची संथा लहानपणापासून मिळाल्यामुळे निश्चितच म्युझिकल चित्रपटासाठी रचना करताना खूप वेगळं वाटलं. 'क्षण' हा चित्रपट रागदारीवर अवलंबून आहे. चित्रपटात सूर, ताल आणि लय यांना प्रचंड महत्त्व आहे. या चित्रपटातील मूलाधार हा संगीत असल्यामुळे त्याची गुंफण सामान्य प्रेक्षकांनाही उमजेल, अशा धाटणीची करण्याची गरज आहे. शास्त्रीय संगीताच्या दिग्गजांना साथसोबत करण्याचं काम नेमाने पार पाडत होतो, पण आतापर्यंत कधीही एखाद्या चित्रपटाला संगीत द्यावं लागेल, असं कधीच वाटलं नव्हतं, पण सचिन आणि संजय पारेकर या निर्मात्यांनी संधी दिली आणि हा योग जुळून आला.

माझ्या काही रचना तयार होत्या, पण तसं निर्मात्यांना सांगितल्यावर काही रचना या चित्रपटाच्या आशयानुसार होत्या आणि त्यामुळे भारतात येऊनच या रचनांवर काम करण्याचं ठरवलं. बऱ्याच वर्षांनंतर या चित्रपटाच्या निमित्ताने पुन्हा मंुबईत येऊन काही गाण्यांचं रेकॉर्डिंगही केलं. त्यानिमित्ताने इथल्या कामाची अनोखी पद्धत आणि खास भारतीय धाटणीची चर्मवाद्यं आणि इतर वाद्यांचाही प्रामुख्याने वापर केला आहे, असं रानडे म्हणाले.

 
</text>
</doc>
