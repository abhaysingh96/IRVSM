<doc>
<docno>1156006.cms.txt</docno>
<text>
 
अर्थव्यवहार
खरेदीला उधाण!
[ Thursday, June 30, 2005  12:13:46 am]


मंुबई (म. टा. बाजार प्रतिनिधी) : आंतरराष्ट्रीय बाजारात खनिज तेलाच्या किमतीत झालेली घट आणि परकीय गुंतवणूकदार आणि देशी वित्तसंस्था, दलालांनी खरेदीवर भर दिल्यामुळे मंगळवारी 102 अंशांनी ओहोटी लागलेल्या मुंबई शेअर बाजाराच्या 'सेन्सेक्स' बुधवारी 70.88 अंशांचे भरते आले.

बुधवारी शेअर बाजार सुरू झाल्यानंतर तीस प्रमुख कंपन्यांच्या समभागांच्या भावांवर आधारित मुंबई शेअर बाजाराचा 'सेन्सेक्स' प्रारंभी 7059.37 अंशांवर होता. त्या अगोदर म्हणजे मंगळवारी निदेर्शांक 7049 अंशांवर बंद झाला होता. काहीशा रेंगाळलेल्या निदेर्शांकाने दिवसातील निचांक म्हणजे 7034.48 अंशांपर्यंत मजल मारली. त्यानंतर दिवसातील 7125.21 अंशांच्या उच्चांकाला स्पर्श करून शेवटी तो 7119.88 अंशांवर बंद झाला. मंगळवारी निदेर्शांक 102 अंशांनी घसरला होता.

टाटा मोटर्स, डॉ. रेड्डीज लॅब, एचडीएफसी बँक, रिलायन्स इंडस्ट्रीज, इन्फोसिस, आयटीसी, टीसीएस, बजाज ऑटो, हिंदाल्को, रॅनबॅक्सी, ओएनजीसी आणि विप्रो या कंपन्यांच्या समभागांचे भाव वधारले. तर ग्रासिम, मारूती उद्योग, टाटा पॉवर आदी कंपन्यांच्या शेअर्सचे भाव उतरले.

 
</text>
</doc>
