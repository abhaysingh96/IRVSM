<doc>
<docno>1156065.cms.txt</docno>
<text>
 
महामुंबई
पोलिसांच्या मनोवृत्तीत बदल
[ Thursday, June 30, 2005  12:44:14 am]


रवींद मांजरेकर

कोणतीही व्यवस्था उत्तम करण्यासाठी जुनी व कोळीष्टकं लागलेली मनोवृत्ती बदलण्याची नितांत आवश्यकता असते. नित्यनवीन गोष्टी आत्मसात केल्यामुळे ही मनोवृत्ती बदलता येते. मुंबई आणि नागपूरमधील माझ्या आजवरच्या प्रयोगांत तसं स्पष्ट झालं आहे. म्हणूनच ठाणे पोलिस आयुक्तालयातील अधिकारी आणि कर्मचाऱ्यांच्या मनोवृत्तीही सकारात्मक बदल घडून येताना दिसतो, हे त्या प्रशिक्षण वर्गाचं आणि त्याला मिळालेल्या प्रतिसादाचं यश असल्याचं प्रतिपादन ठाण्याचे पोलिस आयुक्त डी. शिवानंदन यांनी 'मुंबई टाइम्स'शी बोलताना केलं.

ठाणे पोलिस आयुक्तालयातील चार झोनमधील सुमारे 5000 हजार अधिकारी व कर्मचाऱ्यांपैकी तीन हजार लोकांनी विविध प्रशिक्षण कार्यक्रमातील किमान एक तरी वर्ग पूर्ण केला आहे. उपायुक्त दर्जाच्या अधिकाऱ्यांपासून ते शिपाईपदापर्यंत सगळ्यांनीच या प्रशिक्षण कार्यक्रमांमध्ये चांगला सहभाग घेतल्याचे निरीक्षण शिवानंदन यांनी नोंदवलं.

डॉ. ओम कौल यांचं 'व्यक्तित्त्व विकास', ऋषीकुमार पंड्या यांचं 'तणाव मुक्ती', डॉ. राकेश सिन्हा यांचं 'उत्कृष्टतेच्या शोधात', विनोद पारेख यांचं 'व्यक्तिमत्त्व विकास', ज्येष्ठ सरकारी वकील रोहिणी सालियन यांचं 'कायदेविषयक मार्गदर्शन', पी. व्ही. सुब्रमण्यम यांचं 'आथिर्क नियोजन', श्रीकांत भट यांचं 'विविध कायदेविषयक मार्गदर्शन', सरकारी वकील लोंढे यांचं 'प्रतिबंधक कारवाई', सहसबुद्धे यांचं 'गुन्हे तपास' आदी विषयांवर वक्त्यांनी पोलिस अधिकारी व कर्मचाऱ्यांना मार्गदर्शन केलं.

त्याशिवाय, पोलिस मुख्यालयातील कम्प्युटर विभागातील कर्मचाऱ्यांनी दिलेलं प्रशिक्षण तसंच नवीन संगणक कार्यप्रणाली संदर्भातील प्रशिक्षण, द आर्ट ऑफ लिव्हिंगचा कोर्स, अंबिका योग कुटीरच्या माध्यमातून योग प्रशिक्षण, आमराई, युनिसेफ आणि अद्वैत फाऊंडेशन यांनी केलेलं स्त्रिया अत्याचार व मुलांच्या हक्काविषयीचं सादरीकरण यांच्या मार्फतही अधिकारी व कर्मचाऱ्यांचं प्रबोधन करण्यात आलं.

या प्रशिक्षण वर्गांच्या आयोजनामागचा उद्देश स्पष्ट करताना शिवानंदन म्हणाले, बंदोबस्त, गुन्ह्यांचा तपास, कायदा व सुव्यवस्था राखणं यासारख्या गोष्टी करत असताना पोलिसांना स्वत:साठी वेळ मिळत नाही. त्यामुळे त्यांच्या कामात एकसुरीपणा येतो आणि व्यक्तिमत्त्वाचा विकास खुंटतो. अशावेळी त्यांना सहकार्याची आणि सांभाळून घेण्याची गरज असते. ती गरज या वर्गांच्या माध्यमातून भागवली जाते.

त्याचबरोबर जगात जे उत्तम साहित्य आहे, विचार आहेत ते सगळंच सगळ्यांपर्यंत पोहोचत नाही. त्यामुळे ज्यांनी त्याचा आस्वाद आणि फायदा घेतलाय त्यांनी तो माफक वेळात इतरांनी उपलब्ध करून द्यावा, हाच त्याच्या मागचा उद्देश आहे. मुंबई आणि नागपूर येथेही अशीच प्रशिक्षण शिबिरं घेण्यात आली. मुंबईत इमिग्रेशन विभागाचा टर्नओव्हर या वर्गांनंतर वाढला आणि गुन्ह्यांचा तपास करण्यातही गती आल्याचं शिवानंदन यांनी सांगितलं.

प्रशिक्षण वर्गांच्यासोबत शिवानंदन यांनी पोलिस कार्यालयांचा चेहरामोहरा बदलण्याची मोहीम सुरू केली असून सर्व वरिष्ठ पोलिस निरीक्षकांना कार्यालय, स्वच्छ आणि निटनेटके ठेवण्याचे निदेर्ेश दिले आहेत. आवश्यक तिथे सुशोभिकरणही केलं जात असून त्याची सुरुवात झोन चार, म्हणजेच कल्याणपासून करण्यात आली आहे. वाहतूक पोलिस हा जनतेशी थेट संपर्कात येणार घटक असल्याने त्याची भाषा अरेरावीची नसावी, यावर आयुक्तांचा कटाक्ष आहे. उद्दाम अधिकाऱ्यावर तसंच कर्मचाऱ्यावर कारवाई करण्यात येईल, असंही त्यांनी

स्पष्ट केलं.

दहशत पसरवतात म्हणून एमपीडीए

आयुक्तालयातील तीन मंगळसूत्र चोरांना नुकतंच एमपीडीए कायद्याखाली स्थानबद्ध करण्यात आलं. चोरीच्या आरोपासाठी स्थानबद्धतेची शिक्षा कशी, असा सवाल त्या निमित्तानं उपस्थित झाला आहे. त्यासंदर्भात, शिवानंदन म्हणाले, भर बाजारात चाकू दाखवून दहशत माजवण्याचाच प्रकार हे चोर करत असतात. कायदा आणि सुव्यवस्थेविषयी

लोकांच्या मनात साशंकता निर्माण करणाऱ्या या चोरांना त्यासाठी एमपीडीएखाली स्थानबद्ध करण्यात येत आहे.

' हेल्पलाइन'ला अत्यल्प प्रतिसाद

गुंड प्रवृत्ती आणि गुन्हेगारी कारवायांबाबत पोलिसांना माहिती देता यावी म्हणून रहिवाशांसाठी 'हेल्पलाइन' सुरू करण्यात आली. परंतु त्याचा म्हणावा तसा फायदा रहिवाशांनी उचला नसल्याचंही शिवानंदन म्हणाले.

व्यक्तिगत तक्रारी करणारे फॅक्स मोठ्या प्रमाणावर येतात. परंतु समाजकंटकांच्या हालचालींची माहिती देणारे, गैरकृत्याची कल्पना देणारे फोन मात्र अत्यल्प येत आहेत. अर्थात त्यात बदल होईल. लोकांचा व्यवस्थेवरील विश्वास दृढ झाला की अशी माहिती देणारे असंख्य पुढे येतील, असा विश्वास त्यांनी व्यक्त केला.

ह्मड्ड1द्बठ्ठस्त्रह्मड्ड.द्वड्डठ्ठद्भह्मद्गद्मड्डह्मञ्चह्लद्बद्वद्गह्यद्दह्मश्ाह्वश्च.ष्श्ाद्व

 
</text>
</doc>
