<doc>
<docno>1156078.cms.txt</docno>
<text>
 
महामुंबई
नव्या इमारतींना रेन वॉटर हावेर्स्टिंग बंधनकारक
[ Thursday, June 30, 2005  12:49:51 am]


मंुबई (म. टा. प्रतिनिधी) : पावसाचे पाणी साठवण्यासाठी एक हजार चौरस मीटरपेक्षा जास्त क्षेत्रफळ असणाऱ्या इमारतींना बंधनकारक असलेली 'वर्षा जलसंचयन योजना' (रेन वॉटर हावेर्स्टिंग) यापुढे एक हजार चौरस मीटरपेक्षा कमी क्षेत्रफळ असलेल्या नवीन तसेच पुनर्बांधणी केल्या जाणाऱ्या इमारतींनाही लागू होणार आहे. त्यामुळे मंुबईत यापुढे उभ्या राहणाऱ्या सर्वच इमारतींना ही योजना राबवावी लागणार आहे.

मंुबई महापालिकेच्या सुधार समितीच्या बैठकीत यासंदर्भातील प्रस्ताव बुधवारी मंजूर झाला. सध्या मंुबईत एक हजार चौरस मीटरपेक्षा जास्त क्षेत्रफळ असलेल्या सुमारे 51 इमारतींमध्ये ही योजना राबवण्यात येत आहे.

मंुबईला सध्या दररोज 2950 दशलक्ष लीटर पाण्याचा पुरवठा होतो, तर तब्बल 30 टक्के पाण्याची गळती आणि चोरी होते. मंुबईला पाणीपुरवठा करणाऱ्या तलावांची क्षमता आणि मंुबईची लोकसंख्या पाहता, येत्या काळात पाणीपुरवठ्याचा प्रश्ान् गंभीर होण्याची शक्यता आहे. मंुबईकरांची पाण्याची निकड भागवण्यासाठी प्रस्तावित करण्यात आलेला मध्य वैतरणा प्रकल्प दृष्टीक्षेपात नाही. त्यामुळे पाण्याचे नवे स्त्रोत सध्या तरी उपलब्ध नाहीत. या सर्व बाबींचा विचार करून नव्याने उभ्या राहणाऱ्या इमारतींना पावसाचे पाणी साठवणे सक्तीचे करण्यात आले आहे.

सध्या एक हजार चौरस मीटरपेक्षा जास्त क्षेत्रफळ असणाऱ्या इमारतींना पावसाचे पाणी साठवणे बंधनकारक करण्याची तरतूद आहे. पण आता नव्याने उभ्या राहणाऱ्या सर्वच इमारतींना ही योजना लागू असेल. पावसाचे पाणी साठवण्यासाठी टाक्या बांधण्यासाठी जास्त जागा लागते, हा समज चुकीचा असून मोजक्या जागेत टाक्या बांधल्या जाऊ शकतात, अशी माहिती सुधार समितीचे अध्यक्ष भालचंद शिरसाट यांनी दिली.

 
</text>
</doc>
