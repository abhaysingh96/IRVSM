<doc>
<docno>1156010.cms.txt</docno>
<text>
 
अर्थव्यवहार
'क्रेडिट कार्ड'धारकांना दिलासा मिळणार
[ Thursday, June 30, 2005  12:15:17 am]


मुंबई (म. टा. व्यापार प्रतिनिधी) : स्वत:च्याच फायद्याचे नियम, वाढीव रकमांची बिले तसेच उशीरा बिले पाठवून क्रेडिट कार्डधारकांकडून 'लेट फी'च्या नावाखाली सावकारी पद्धतीने व्याज गोळा करणाऱ्या बँका व बँकेत्तर कंपन्यांच्या मुसक्या बांधणारा मागदर्शकतत्त्वांचा मसूदा भारतीय रिर्झव्ह बँकेने मंगळवारी जाहीर केला. यंदा मार्चमध्ये 'इंडियन बँक असोसिएशन'ने क्रेडिट कार्डधारकांना दिलासा देण्याचा प्रयत्न केला होता. मात्र, त्याला यश आले नव्हते.

' केटिड कार्ड' देणाऱ्या बँका व बँकेतर कंपन्या ग्राहकांना सेवा देतात की त्रास, हा प्रश्ान् गेली अनेक वषेर् क्रेडिट कार्ड बाळगणारा ग्राहक स्तत:लाच विचारत आहे. उशीरा बिल मिळाल्यामुळे द्यावे लागत असलेली 'लेट फी' ही प्रत्येक बँकेची किंवा बँकेत्तर कंपन्यांची वेगवेगळी असते. महिन्याची 'लेट फी' अंदाजे अडीच ते तीन टक्के म्हणजे वर्षाला साधारणता 36 टक्के असते. हे व्याज म्हणजे 'सावकारी पद्धत' अजून कार्यरत असल्याचा अजब नमूना आहे.

मंगळवारी रिर्झव्ह बँकेने नमूद केलेल्या मार्गदर्शकतत्त्वांत 'मागणीशिवाय क्रेडिट कार्ड देऊ नये, 'लेट फी'च्या व्याजाची आकारणी वाषिर्क करावी', अशी महत्वाची सूचना केली आहे. विद्याथीर् किंवा न कमावत्या व्यक्तींना कार्ड देण्यात येऊ नये, तसेच क्रेडिट कार्डच्या सर्व सूचना व नियमांचे इंग्रजी, हिंदी व स्थानिक भाषेत माहिती द्यावी, असे स्पष्ट केले आहे.

कार्डधारकांना चुकीचे बिले पाठवू नयेत. पाठवल्यास व ग्राहकांनी लक्षात आणून दिल्यास कार्ड देणाऱ्या बँकेने किंवा बँकेतर कंपनीने त्याबद्दल ग्राहकाला लेखी कारण द्यावे. शिवाय त्यांच्या परवानगीशिवाय कर्ज मर्यादा वाढवू नये, ग्राहकांच्या तक्रारींचे 60 दिवसांत निवारण करावे, असे स्पष्ट केले आहे.

ग्राहकांना नको असताना कार्ड देणे व नंतर त्यासाठी त्यांच्याकडून वाषिर्क फी वसूल करणे किंवा त्यासाठी ग्राहकाच्या घरी, ऑफिसमध्ये फोन करून तगादा लावणे यामुळे 'क्रेडिट कार्ड नको रे बाबा', अशी लोकांची भावना झाली आहे. यावर कोणाचेच नियंत्रण नसल्यामुळे क्रेडिट कार्डधारक हवालदिल झाले आहेत. रिर्झव्ह बँकेने मार्गदर्शकतत्त्वांचा मसूदा जाहीर केल्यामुळे हेे सर्व प्रकार बंद होतील, अशी शक्यता निर्माण झाली आहे. हा मसूदा रिर्झव्ह बँकेच्या द्धह्लह्लश्चऱ्//222.ह्मड्ढद्ब.श्ाह्मद्द.द्बठ्ठ साइवर उपलब्ध आहे.

 
</text>
</doc>
