<doc>
<docno>1156044.cms.txt</docno>
<text>
 
महामुंबई: मुंबई टाइम्स
सहारा सिटीला दंडाची नोटिस
[ Thursday, June 30, 2005  12:32:10 am]


शशी करपे

वसई : मातीचा बेकायदा भराव केल्याप्रकरणी सहारा सिटीला चार कोटी रुपयांच्या दंडाची नोटिस बजावण्यात आली आहे. अशाच प्रकारच्या नोटिसा इतरही बिल्डर्सना बजावण्यात आल्याने बिल्डरांची पळापळ सुरू झाली आहे.

सहारा ग्रुप वसईच्या पूर्व भागातल्या राजीवली परिसरात मेगासिटी प्रकल्प वसवत आहे. त्यासाठी तिथे मातीचा प्रचंड भराव करण्यात येत आहे. यामुळे आजूबाजूची गावं पाण्याखाली जाण्याचा धोका आहे. त्यावरून तत्कालीन तहसीलदारांनी एक कोटी रुपयांच्या दंडाची नोटिस बजावूनही कारवाई न झाल्याने जिल्हाधिकाऱ्यांक डे तक्रार करण्यात आली होती. जिल्हाधिकाऱ्यांनी घटनास्थळाला भेट दिली आणि त्या ठिकाणी 62 हजार ब्रास मातीचा भराव झाल्याचा निष्कर्ष काढला होता. त्यानंतर तहसीलदार कार्यालयाने बेकायदा मातीचा भराव केल्याबद्दल सहारा सिटीला चार कोटी रुपये दंडाची नोटिस बजावली. पण सहाराच्या संचालकांचं नोटिशीला उत्तर आलेलं नाही. त्यामुळे कारवाई मागे घेतली जाण्याची चर्चाही सुरू आहे.

सहाराप्रमाणेच माती, रेती आणि दगडांचं बेकायदा उत्खनन केल्याप्रकरणी वसई-विरार भागातल्या अनेक प्रतिष्ठित बिल्डर आणि खाणमालकांना दंडाच्या नोटिसा बजावण्यात आल्या आहेत. त्याची योग्य ती अमलबजावणी झाल्यास सरकारला कोट्यवधी रुपयांचा महसूल मिळेल, असं सांगितलं जातं.

द्वह्वद्वड्ढड्डद्बह्लद्बद्वद्गह्यञ्चद्बठ्ठस्त्रद्बड्डह्लद्बद्वद्गह्य.ष्श्ाद्व

 
</text>
</doc>
