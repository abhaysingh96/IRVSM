<doc>
<docno>1156011.cms.txt</docno>
<text>
 
अर्थव्यवहार
समुद ओलिताखाली...
[ Thursday, June 30, 2005  12:15:51 am]


मुंबई (म. टा. व्यापार प्रतिनिधी) : भारताला एकीकडे विस्तीर्ण समुदकिनाऱ्याचे वरदान लाभले आहे, तर दुसरीकडे लागवडीखाली येऊ शकणाऱ्या जमिनीला मर्यादा आल्या आहेत. या कोंडीवर मात करण्याच्या व सागरी किनाऱ्याच्या परिसरात रोजगार निर्माण करण्याच्या उद्देशाने 'समुद ओलिताखाली' आणण्याचा अभिनव उपक्रम पेप्सिको या कंपनीने 'सेंट्रल सॉल्ट अँड मरिन केमिकल्स रीसर्च इन्स्टिट्युट' ('सीएसएमसीआरआय') या संस्थेच्या सहकार्याने सुरू केला आहे.

' कॅप्पाफायकस अल्वारेझी' ही वनस्पती समुदात विशिष्ट पद्धतीने तयार केली जाते. या वनस्पतीपासून मिळणाऱ्या 'कॅराजेनीन' या जेलसारख्या घटकाचा वापर औषधी, प्रसाधने, पाळीव प्राण्यांचे अन्न आदी उद्योगात केला जातो. तर 'सॅप' या घटकाचा उपयोग शेती उत्पन्नात वाढ करण्यासाठी होतो.

' काउन्सिल ऑफ सायंटिफिक अँड इंडस्ट्रीयल रिसर्च'ची ('सीएसआरआय') घटक संस्था असलेल्या 'सीएसएमसीआरआय'ने समुदी वनस्पतीपासून 'कॅराजेनीन' वेगळे करण्याची पद्धत शोधली आहे. या संबंधातील प्रोसेसिंगचे पेटंटही मिळवले असल्याचे पेप्सीको कंपनीचे कार्यकारी संचालक (निर्यात) अभिराम सेठ यांनी सांगितले.

कंपनीने संस्थेच्या सहकार्याने तामिळनाडू येथे समुदी वनस्पतीच्या लागवडीचा प्रयोग यशस्वी केला आहे. यामुळे 70 कुटुंबांना रोजगार उपलब्ध केला असल्याचे त्यांनी सांगितले. या वनस्पतीच्या लागवडीकरीता बांबूचे नऊ चौ.मीटर आकाराचे राफ्ट बांधण्यात येतात. या राफ्टवर संबंधीत वनस्पतीची रोपे टांगण्यात येतात. त्यानंतर सुमारे दीड ते दोन महिन्यांनी पूर्ण वाढ झालेली रोपे काढण्यात येतात. या रोपांपासून 'कॅराजेनीन' व दव्य रुपातील 'सॅप' प्राप्त करण्यात येते. या घटकांना 'नॅचरल प्लांट ग्रोथ रेग्युलेटर' म्हणून प्रचंड मागणी असून, शेतीच्या विविध उत्पादनांकरता नियंत्रक म्हणून उपयोग होतो.

' सॅप'चा नियंत्रक म्हणून केलेल्या वापरामुळे शेतीच्या उत्पादनात सुमारे तीस टक्क्यांची वाढ होत असल्याचे, अभिराम सेठ यांनी सांगितले. मोठ्या प्रमाणावरती या 'सॅप'चा वापर केल्यास सागरी परिसरात मोठ्या प्रमाणात रोजगार उत्पन्न होईल तसेच शेतीच्या एकरी उत्पन्नात वाढ होऊन शेतकरी सधन होतील, अशी आशाही सेठ यांनी व्यक्त केली.

सुमारे 180 राफ्ट चक्राकार पद्धतीने उपयोगात आणल्यास दोन महिला व एक पुरुष दर महिन्याला अंदाजे 4500-5000 रुपयांचे उत्पन्न मिळवू शकतात, असेही त्यांनी निदर्शनास आणले. यासाठी अंदाजे एक लाख रुपयांची गुंतवणूक अपेक्षित असून, नाबार्ड, स्टेट बँक ऑफ इंडिया तसेच सहकारी क्षेत्रातील काही बँका अर्थ सहाय्य करण्यास तयार असल्याची माहिती सेठ यांनी दिली.

' सीएसएमसीआरआय'च्या पाहणीनुसार कोकणात समुदी शेती चांगल्या पद्धतीने करता येऊ शकते. शेतीतून निर्माण होणारे सर्व उत्पादन वाजवी दराने विकत घेण्याची हमी पेप्सीको कंपनीने घेतली असल्याचे सेठ यांनी स्पष्ट केले. सध्या तामिळनाडू सरकार तसेच केंद सरकार समुदी शेतीला अनुकूल आहे. व्यापक स्तरावर या उपक्रमाला पाठींबा मिळाल्यास, रोजगाराच्या व शेतीच्या अनेक समस्या सुटतील, असा विश्वास सेठ यांनी व्यक्त केली.

 
</text>
</doc>
