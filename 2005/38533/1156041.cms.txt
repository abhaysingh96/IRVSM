<doc>
<docno>1156041.cms.txt</docno>
<text>
 
महामुंबई: मुंबई टाइम्स
क्रेडिटकार्ड कंपन्यांना आरबीआयचा दणका
[ Thursday, June 30, 2005  12:31:06 am]


मुंबई टाइम्स टीम

फुकटची कार्ड गळ्यात मारून नंतर पैसे उकळण्यापासून अव्वाच्या सव्वा वसुलीसाठी घरी गुंड पाठवण्यापर्यंत...विविध मार्गांनी ग्राहकांना त्रास देणाऱ्या क्रेडिट कार्ड कंपन्यांना आता रिर्झव्ह बँकेनेच वेसण घालण्याचं ठरवलं आहे. प्लास्टिक मनीच्या भुलभुलय्यामध्ये मनस्ताप भोगाव्या लागलेल्या लाखो ग्राहकांना त्यामुळे दिलासा मिळण्याची चिन्हं आहेत.

गेल्या काही महिन्यात क्रेडिट कार्डांसाठी विविध योजना गळ्यात मारून अनेक मासे आपल्या गळाला लावले. नंतर हे कार्ड नकोसं झालं तरीही घरी बिलं पाठवण्याचा सपाटाही त्यांनी लावला होता. या प्रकारात हैराण झालेल्या अनेक ग्राहकांच्या गाऱ्हाण्यांना 'मुंबई टाइम्स'ने वेळोवेळी वाचा फोडली होती. क्रेडिट कार्डवाल्या कंपन्यांनी सुरू केलेल्या या मुजोरीला आता रिर्झव्ह बँकेनेच दणका दिला आहे.

अभिनंदन सर, आमच्या फ्री क्रेडिट कार्डसाठी तुमची निवड बँकेतफेर् करण्यात आली आहे. असे निदान दहा कॉल आपल्या मोबाइलवर येत असतात. क्रेडिट कार्डच्या माध्यमातून खूद्द बँकाच ग्राहकांची फसवणूक करत असल्याच्या ग्राहकांच्या तक्रारींमध्येही वाढ होत होती. क्रेडिट कार्डच्या माध्यमातून ग्राहक आणि बँकांमध्ये वाढत असलेला वादातून मार्ग काढण्यासाठी आता रिर्झव्ह बँकेने मार्गदर्शक नियम जारी केले आहेत. यापुढे क्रेडिट कार्ड कंपन्याच्या कारभारावर आरबीआयचा वचक राहणार आहे. त्यानुसार कुठल्याही ग्राहकाला पैसे फेडण्यासाठी कुठल्याही प्रकारे त्रास दिला जाणार नाही, याची खबरदारी या कंपन्यांना घ्यावी लागेल. यापूवीर् केडिट कार्ड स्टेटमेण्ट उशिरा मिळाल्याने ग्राहकाला त्यावर जादा व्याज द्यावं लागत असे. परंतु आता आरबीआय स्टेटमेण्ट ग्राहकाला योग्य वेळेत मिळेल, याची सोय क रणार आहे. तसंच ग्राहकाला ज्यादा व्याज द्यावं लागू नये म्हणून दहा दिवसांचा अवधी देणार आहे. लेट पेमेण्टचा वाषिर्क व्याज दरही आरबीआय ठरवून दिला जाणार आहे. त्यामुळे क्रेडिट कार्डच्या अव्वाच्या सव्वा व्याजदरापासून ग्राहकांची सुटका होणार आहे. वेळोवेळी आकारला जाणारा व्याजदर किती असेल, हे आता कंपन्यांना ग्राहकांना दरवषीर् कळवावं लागेल. क्रेडिट कार्डच्या बिलासंदर्भात काही तंटा असेल, तर त्यावर क्रेडिट कार्ड इश्यू करणाऱ्या कंपनीने डॉक्युमेण्टचा पुरावा देण्याचं आता बंधन राहणार आहे. ग्राहकाने नाकारलेली कार्ड्स वापरता येणार नाहीत. ग्राहकाच्या संमतीशिवाय कार्ड इश्यू झालं आणि ते वापरलं गेलं, तर त्यावर कंपन्यांना दंड भरावा लागेल, अशीही तरतूद या मार्गदर्शक तत्त्वांमध्ये करण्यात आलं आहे.

क्रेडिट कार्ड कंपन्यांवर अधिक जबाबदारी टाकण्यात आली असून कंपन्यांच्या डायरेक्ट सेल एजण्ट्स किंवा डायरेक्ट माकेर्टिंग एजण्ट््सनी केलेल्या व्यवहारांबद्दलही कंपन्यांना जबाबदार धरलं जाणार आहे.

ग्राहकांना तक्रारीसाठी एक यंत्रणा उभारण्याचाही प्रस्ताव त्यात आहे. त्यानुसार ग्राहकांना तक्रार दाखल करण्यासाठी 60 दिवसांचा अवधी देण्यात येईल आणि त्यात क्रेडिट कार्डवाल्या बँकेकडून काही प्रतिसाद आला नाही, तर ग्राहकांना बँकिंग ओम्बड््समॅनकडे धाव घेता येईल.

 
</text>
</doc>
