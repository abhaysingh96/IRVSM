<doc>
<docno>1156080.cms.txt</docno>
<text>
 
महामुंबई
'शक्तिप्रदर्शन' नव्हे, हे तर जनतेचे प्रेम!
[ Thursday, June 30, 2005  12:50:25 am]


मुंबई (म. टा. विशेष प्रतिनिधी) : आपण बऱ्याच दिवसांनी मतदारसंघात आल्यामुळे मोठ्या प्रमाणात कार्यकर्ते आणि लोक आले असावेत; तसे ते येतील याची कल्पनाही आपणाला नव्हती, असे विरोधी पक्षनेते नारायण राणे यांनी 'मटा'ला सांगितले.

राणे यांचे सिंधुदुर्गात जोरदार स्वागत झाल्यामुळे उलटसुलट चर्चा सुरू झाली. त्याबद्दल विचारले असता ते म्हणाले की, मध्यंतरी आपण परदेशात गेलो होतो. त्यामुळे बऱ्याच काळानंतर मतदारसंघात जाण्याचा योग आला. त्यामुळे कार्यकतेर् आले असावेत. लोकांची कामेही असल्याने विमानतळावरच भेटून कामांची कल्पना द्यावी, असेही त्यांना वाटले असेल, असेही ते म्हणाले. ते मोठ्या संख्येने येणार आहेत, याची कल्पनही नव्हती, असे ते म्हणाले.

कणकवलीतील वार्ताहर परिषदेबद्दल विचारता ते म्हणाले की, अशी वार्ताहर परिषद घेणार नव्हतोच. ती घ्यायची असती तर मुंबईतच घेतली नसती काय, असा उलटा सवाल राणे यांनी केला.

 
</text>
</doc>
