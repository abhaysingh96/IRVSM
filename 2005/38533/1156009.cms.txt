<doc>
<docno>1156009.cms.txt</docno>
<text>
 
अर्थव्यवहार
आयटीसाक्षर महाराष्ट्रासाठी मायक्रोसॉफ्टशी करार
[ Thursday, June 30, 2005  12:14:50 am]


सिएटल (वृत्तसंस्था) : महाराष्ट्रातील 'डिजिटल' असमतोल दूर करून आयटी साक्षरता वाढवण्यासाठी राज्य सरकार 'मायक्रोसॉफ्ट'ची मदत घेणार असून, त्यासाठीच्या परस्पर सामंजस्य करारावर स्वाक्षऱ्या करण्यात आल्या आहेत.

अमेरिका दौऱ्यावर असलेले मुख्यमंत्री विलासराव देशमुख यांच्या उपस्थितीत मंगळवारी येथील 'मायक्रोसॉफ्ट'च्या मुख्यालयात या करारावर स्वाक्षऱ्या करण्यात आल्या. 'मायक्रोसॉफ्ट कॉपोर्रेशन इंडिया'चे अध्यक्ष रवी वेंकटेशन तसेच राज्याचे उद्योग सचिव व्ही. के. जयरथ हे देखील यावेळी हजर होते. महाराष्ट्रात महत्त्वाच्या शैक्षणिक संस्थांमध्ये 'भाषा लँग्वेज लॅब' स्थापन करण्यासाठी मायक्रोसॉफ्ट राज्य सरकारला मदत करेल. या प्रयोगशाळांमध्ये विद्याथीर् तसेच या क्षेत्रातील तंत्रज्ञांना प्रशिक्षण दिले जाईल. 'कम्प्युटर अॅप्लिकेशन' मराठीत विकसित करण्याचा मार्ग त्यातून प्रशस्त होणार आहे.

आयटीची गंगा आम्हाला राज्यात सर्वदूर पोचवायची आहे. या साऱ्या प्रक्रियेत मायक्रोसॉफ्टचा मदतीचा हात आम्हाला अपेक्षित आहे, असे उद्गार मुख्यमंत्री देशमुख यांनी यावेळी काढले.

कम्प्युटर साक्षरता वाढीस लागावी, यासाठी मायक्रोसॉफ्ट महाराष्ट्रात तीन ठिकाणी आयटी अॅकेडमी काढणार आहे. त्यातील पुण्यातील अॅकेडमी नुकतीच सुरू झाली आहे. 2002 मध्ये मायक्रोसॉफ्टने शिक्षा प्रकल्प हाती घेतला होता; या तीन अॅकेडमी त्याचाच एक भाग आहेत.

 
</text>
</doc>
