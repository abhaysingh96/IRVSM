<doc>
<docno>1156077.cms.txt</docno>
<text>
 
महामुंबई
डंपिंग ग्राऊंड जमिनीसाठी 3 आठवड्यांची मुदत
[ Thursday, June 30, 2005  12:49:10 am]


मुंबई (म. टा. प्रतिनिधी) : मुलुंड आणि गोराई डंपिंग ग्राऊंड्सची टनावारी कचरा सामावण्याची क्षमता संपत आली असून दुसरी पर्यायी जमीन निश्चित करण्याच्या दृष्टीने केंद सरकार, राज्य सरकार, मुंबई महानगरपालिका आणि मिठागर आयुक्त यांनी संयुक्तपणे आढावा घ्यावा आणि तीन आठवड्यांच्या आत याबाबतची ठोस कृतियोजना ठरवावी असा आदेश मुंबई हायकोर्टाने दिला. या मुदतीत पर्यायी जमीन उपलब्ध झाली नाही, तर गोराई डंपिंग ग्राऊंडवर कचरा टाकण्यास बंदी घालण्याचा आदेश नाइलाजाने द्यावा लागेल, असेही कोर्टाने स्पष्ट केले आहे.

डंपिंग ग्राऊंडसाठी दोन महिन्यांत पर्यायी जमीन शोधण्यात येईल, असे प्रतिज्ञापत्र राज्य सरकारने सप्टेंबर 2003मध्ये कोर्टास दिले असल्याकडे लक्ष वेधत न्या. एस. जे. वजीफदार यांनी, गेली दोन वषेर् जमीन संपादण्याचेच काम चालू आहे काय, असा प्रश्ान् विचारला. राज्य सरकार वापर नसलेल्या 47 एकर खार-जमिनीबाबत आवश्यक प्रक्रिया पूर्ण करत आहे. त्यासाठी मिठागर आयुक्तांची परवानगी अपेक्षित असून ती केंदीय वाणिज्य खात्या अंतर्गत येते असे राज्य सरकारतफेर् सहाय्यक अॅडव्होकेट जनरल आशुतोष कुंभकोणी यांनी सांगितले. या जमिनीबाबतचे खटले सुप्रीम कोर्टात असल्याने निर्णयप्रक्रियेस विलंब लागत असेल, असे केंदातफेर् अॅड. बी. ए. देसाई म्हणाले. पर्यायच नसल्याने क्षमता संपली असली तरी त्याच डंपिंग ग्राऊंड्सवर कचरा टाकण्याशिवाय महापालिकेला पर्याय नाही, असे अॅड. के. के. सिंघवी म्हणाले.

 
</text>
</doc>
