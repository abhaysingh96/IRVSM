<doc>
<docno>1156067.cms.txt</docno>
<text>
 
महामुंबई
इन्कमटॅक्स वगळता सगळे कर व्हॅटखाली आणा
[ Thursday, June 30, 2005  12:46:11 am]


मुंबई (म. टा. विशेष प्रतिनिधी) : राज्यांनी 'व्हॅट' राज्यांनी लागू केल्यावरही केंद सरकार विविध कर लावतच आहे. ते बंद करुन इन्कमटॅक्स वगळता सगळे कर 'व्हॅट'खाली आणावे, अशी सूचना अर्थमंत्री जयंत पाटील यांनी राष्ट्रीय विकास परिषदेत केली.

कमी व्याजाची कजेर् केंदाने आपल्याकडे ठेऊन न घेता पारदशीर्पणे त्यांचे राज्यांना समान वाटप करावे, अशी सूचना त्यांनी केली. राज्यांनी आता उद्योगांना करसवलती देणे बंद केले आहे. पण केंद सरकार हिमाचल प्रदेश आणि उत्तरांचल येथे कारखाने काढण्याऱ्यांना इन्कमटॅक्स, एक्साइजच्या सवलती कशा देते, असा सवाल करून त्या बंद केल्या नाहीत, तर इतर राज्यांत उद्योग जाणारच नाहीत, असे निदर्शनास आणले.

राष्ट्रीय प्रकल्प म्हणून राज्यांतील काही प्रकल्पांना मदत करण्यापेक्षा सर्व मोठ्या पाटबंधारे प्रकल्पांना 50 टक्के मदत करावी तरच एक लाख कोटी हेक्टर जमीन ओलिताखाली येईल व विकासाचा आठ टक्के दर गाठणे शक्य होईल, असे पाटील यांनी सांगितले.

सध्या हजारपेक्षा अधिक मेगावॉटचे औष्णिक वीजप्रकल्प आणि 500पेक्षा अधिक मेगावॉटचे जलविद्युत प्रकल्प मेगाप्रोजेक्ट मानले जातात. त्याऐवजी 250 मे.वॉ.वरील सगळे प्रकल्प मेगाप्रोजेक्ट मानले, तर देशात मोठ्या प्रमाणात विजेच्या क्षेत्रात गुंतवणूक येऊ शकते, याकडे त्यांनी लक्ष वेधले. पिण्याच्या पाण्याचे सगळे प्रकल्प तोट्यात असल्याने देशभर ठिकठिकाणी वॉटर अॅथॉरिटी निर्माण करण्याची गरज त्यांनी व्यक्त केली. विदर्भ, मराठवाडा, तेलंगण, कच्छ या मागास भागांचा विकास राज्ये करत आहेत. पण हा अनुशेष दूर करण्याची जबाबदारी केंदानेही घेण्याची गरज आहे, ही त्यांची सूचना नियोजन आयोगाचे उपाध्यक्ष माँटेकसिंग अहलुवालिया यांनी मान्य केली. या भाषणामुळे ओरिसाचे मुख्यमंत्री नवीन पटनाईक, राजस्थानच्या मुख्यमंत्री वसंुधराराजे, पंजाबचे मुख्यमंत्री हुडा यांनी पाटील यांचे अभिनंदन केले.

 
</text>
</doc>
