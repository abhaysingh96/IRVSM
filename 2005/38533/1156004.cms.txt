<doc>
<docno>1156004.cms.txt</docno>
<text>
 
क्रीडा
रॉजर फेडररची आगेकूच
[ Thursday, June 30, 2005  12:12:12 am]


विम्बल्डन (वृत्तसंस्था) : गतविजेत्या रॉजर फेडररने विम्बल्डन टेनिस स्पधेर्च्या उपांत्य फेरीत धडक मारली. बुधवारी झालेल्या उपांत्यपूर्व फेरीत स्वित्झर्लंडच्या या अव्वल सीडेड खेळाडूने चिलीच्या फर्नांडो लोपेझचा सरळ तीन सेटमध्ये 7-5, 6-2, 7-6 असा पराभव केला.

पीट सॅम्प्रसच्या हॅटट्रिकच्या बरोबरीसाठी उत्सुक असलेल्या फेडररने लोपेझवर सुरूवातीपासून वर्चस्व मिळवले. पहिल्या तसेच तिसऱ्या सेटच्या निर्णायक क्षणी लोपेझने झुंज दिली खरी पण त्याला सेटचे पारडे काही आपल्या बाजूने झुकवता आले नाही. फेडररप्रमाणे ऑस्ट्रेलियाच्या लेटन ह्युविट यानेही उपांत्य फेरीत प्रवेश मिळवला आहे. त्याने स्पेनच्या फिलिसिओ लोपेझचा 7-5, 6-4, 7-6 असा पराभव केला. शुक्रवारी फेडरर वि. ह्युविट असा उपांत्य सामना होईल.

 
</text>
</doc>
