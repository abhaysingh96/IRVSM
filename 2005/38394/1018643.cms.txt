<doc>
<docno>1018643.cms.txt</docno>
<text>
 
क्रीडा
सानिया मिर्झा अंतिम फेरीत
[ Friday, February 11, 2005  09:37:17 pm]


हैदराबाद : सानिया मिर्झाने 1,40,000 डॉलर बक्षिस रकमेच्या महिला टेनिस स्पधेर्च्या अंतिम फेरीत धडक मारली आहे. अठरा वर्षांच्या सानियाने रशियाच्या मारीआ किरीलंकोवर 6-4, 7-6 अशी उपांत्य फेरीत मात केली. आंध्ा प्रदेश क्रीडा प्राधिकरण स्टेडियममधील बॅडमिंटन कोर्टवर सुरू असणाऱ्या या स्पधेर्तील उपांत्य लढतीत सानियाने आपल्या झुंजार अष्टपैलू खेळाचे झकास प्रात्यक्षिक सादर केले आणि प्रेक्षकांकडून शाबासकीची पावती मिळवली.

या सामन्यात सानियाने सुरुवात तर तडाखेबंद केली होती. ती हा सामना सहज जिंकणार असेही वाटू लागले होते. पण नंतर रशियन मारिआने जोरदार झुज देऊन समान्यातील रंगत वाढवली. मात्र सानियाने आपल्या अष्टपैलू खेळाच्या जोरावर सामना जिंकला आणि अंतिम फेरीत मोठ्या रूबाबात प्रवेश मिळवला.हा सामना मी सहजच जिंकणार असे सुरुवातीला मला वाटत होते. परंतु नंतर नंतर रशियन मारियाने तडफदार खेळ केला असे संागून सानिया म्हणाली, माझा पायही त्यावेळी थोडा दुखू लागला होता. मात्र जिद्द सोडायची नाही हा माझा निर्धार होता आणि मग माझ्या सविर्स आणि फोरहँड फटकेही नीट बसायला लागले व पुन्हा मी सामन्यावर पकड घेत विजही साजरा केला. माझ्या या विजयामुळे माझ्यापेक्षा प्रेक्षकांनाच जास्त आनंद झाला याचे मला विशेष समाधान वाटते. आता अजिंक्यपद संपादन करण्याचा माझा निर्धार आहे.

दरम्यान या स्पधेर्चे मुख्य आकर्षण ठरलेल्या माटिर्ना नवरातिलोवाने दुहेरी सामन्यात खेळताना पाय दुखावल्यामुळे स्पधेर्तून अंग काढून घेतले. माटिर्ना म्हणाली , ' या स्पधेर्मुळे मला येथे येण्याची संधी मिळाली. येथील टेनिसप्रेमींनी मला खूपच प्रोत्साहन दिले. मी त्या सर्वांची आभारी आहे. यापुढेही जेव्हा संधी येईल तेव्हा मी भारतात येईनच '.

माटिर्ना आता या स्पधेर्त नसल्याने आणि तिची कामगिरी बघायची संधी आता मिळणार नाही याबद्दल येथील टेनिस रसिकांना चुटपुट लागून राहिली आहे.

 
</text>
</doc>
