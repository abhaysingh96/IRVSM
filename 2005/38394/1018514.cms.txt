<doc>
<docno>1018514.cms.txt</docno>
<text>
 
बहुतांची अंतरे
चिकित्सक रसिक की फुकटे?
[ Friday, February 11, 2005  07:43:47 pm]


अलीकडे एका खाजगी मराठी वाहिनीतफेर् नरिमन पॉईंट येथील यशवंतराव चव्हाण केंदात या वर्षातील दजेर्दार मराठी चित्रपटांचा चित्रपट महोत्सव विनामूल्य होता. या महोत्सवाला होणारी मराठी चित्रपटरसिकांची गदीर् पाहून मन अक्षरश: मोहरून गेले. गदीर्चा दर्जाही उत्तम म्हणजे त्यात कॉलेज युवक- युवतींबरोबरच उच्चभ्रू मराठी चित्रपटरसिकही मोठ्या प्रमाणावर सहभागी होते. या साऱ्या प्रेक्षकवर्गाकडे पाहून मला एकच सवाल सतावतो की नरिमन पॉईंटसारखी आडवळणाची जागा. संध्याकाळची काहीशी अडचणीची वेळ, हे सारे असूनही अगदी ठरवल्यासारखे लांबून लांबून येणारे हे प्रेक्षक खरोखर मराठी चित्रपटांविषयी त्यांना असणाऱ्या प्रेमापोटी येतात की निव्वळ मराठी चित्रपट फुकट पाहायला मिळतो म्हणून येतात ?

या गदीर्चा दर्जा पाहता त्यातील प्रेक्षक किमान 20 ते 30 रुपयांचीही तिकिटे न परवडण्याएवढा गरीब तर वाटत नाही, मग हेच मराठी रसिक जेव्हा हे चित्रपट त्यांच्या जवळच्या चित्रपटगृहात, त्यांच्या सोयीच्या वेळात करमुक्त नाममात्र दरात प्रदशिर्त होतात, तेव्हा गदीर् का करीत नाहीत ? मराठी चित्रपट- रसिक प्रेक्षक खरोखरच एवढा गरीब आहे का, की त्यांना करमुक्त चित्रपट दरही परवडत नाही की फुकटेपणाचीच त्याची मनोवृत्ती बनत चाललेली आहे ?

मराठी चित्रपटांचे विनामूल्य प्रदर्शन करण्याऐवजी, किमान नाममात्र दराने हे चित्रपट दाखवले जावेत. अन्यथा एकीकडे मराठी चित्रपटांचा दर्जा सुधारत असताना, मराठी चित्रपट रसिकाचा दर्जा मात्र खालावत जाईल आणि मग कालांतराने तो चिकित्सक रसिक प्रेक्षक न राहता विनामूल्य मिळेल ते पाहणारा फुकटा प्रेक्षक होऊन जाईल.

एम. आर. सबनीस, अंधेरी, मुंबई.

 
</text>
</doc>
