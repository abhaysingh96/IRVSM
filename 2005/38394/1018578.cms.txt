<doc>
<docno>1018578.cms.txt</docno>
<text>
 
अर्थव्यवहार
करांचे ओझे कमी करा, किमती खाली आणू!
[ Friday, February 11, 2005  08:25:52 pm]


सध्या देशातील 20 टक्के घरांमध्येच कलर टीव्ही आहेत. या बोलक्या उदाहरणावरुनच इलेक्ट्रॉनिक्स आणि गृहोपयोगी उत्पादन क्षेत्राच्या कक्षा किती रुंदावू शकतात याची कल्पना येईल. भारतासारख्या विकसनशील आणि अफाट लोकसंख्या असणाऱ्या देशाच्या बाजारपेठेत या उत्पादनांना मोठी मागणी आहे. देशाच्या अर्थव्यवस्थेच्या वाढीत इलेक्ट्रॉनिक्स आणि गृहोपयोगी वस्तू उद्योगाचा वाटा महत्त्वपूर्ण आहे. पुढील पाच वर्षात इलेक्ट्रॉनिक व हार्डवेअर क्षेत्रात तब्बल पाच कोटी पन्नास लाख बेरोजगारांना रोजगाराची संधी उपलब्ध होऊ शकते.

जागतिकीकरणाच्या रेट्यामुळे इतर क्षेत्रांप्रमाणेच या उद्योगालाही मोठ्या संकटाला तोंड द्यावे लागत आहे. जागतिकीकरणामुळे उद्भवलेल्या स्पधेर्ला तोंड देण्यासाठी येथील इलेक्ट्रॉनिक्स वस्तूंच्या उत्पादकांना अर्थसंकल्पाकडून खूप अपेक्षा आहेत.

सरकारने मागील वर्षाच्या 1 जुलैपासून थायलंडशी ' फ्री टेड अॅग्रिमेंट ' केलेले आहे. या करारात एकूण 552 वस्तूंचा व्यापार समाविष्ट आहे. करारान्वये थायलंडबरोबरच्या आयात आणि निर्यातीवरील व्यवहारात वर्षाला टप्प्या- टप्प्याने कर कमी होऊन तीन वर्षानंतर शून्य टक्कयावर आणण्यात येईल. त्यामुळे अर्थातच येथील देशी उत्पादकांना प्रचंड नुकसान सोसावे लागेल. यासाठी सरकारने विशेष पाऊल उचलण्याची गरज आहे.

गृहोपयोगी इलेक्ट्रॉनिक उत्पादनांवर केंदीय मूल्यवधिर्त कर ( ' सेन्व्हॅट ') 16 टक्के आकारला जातो. त्यानंतर राज्य सरकारकडूनही वेगळा विक्री कर आणि इतर कर आकारले जातात. अशाप्रकारे वाढीव आणि गुंतागुंतीच्या करप्रणालीमुळे ' ग्रे माकेर्ट ', चोरटी आयात फोफावत आहे. म्हणून सर्व राज्यांमध्ये एक एप्रिलपासून समान मूल्यवधिर्त करयोजना राबवावी आणि जकात, प्रवेशकर व सर्व स्थानिक कर रद्द करावे. केंदीय विक्री करही पूर्णपणे रद्द करावा.

इलेक्ट्रॉनिक्स वस्तूंच्या किंमती खाली आणून बाजारपेठ विस्तारण्यासाठी आम्ही उत्पादक कसोशीने प्रयत्न करीत आहोत. यासाठी या गृहोपयोगी इलेक्ट्रॉनिक उत्पादने, त्यात वापरल्या जाणाऱ्या महागड्या सुट्या भागांवरील अबकारी कर कमी करून 10 टक्क्यांवर आणावा. सध्या प्लॅस्टिक, अॅल्युमिनियम, तांबे, पोलाद, शिसे, जस्त या कच्च्या मालावर 10 ते 20 टक्के अबकारी कर आकारला जातो. तो कमी करून शून्य टक्क्यांवर आणावा.

गृहोपयोगी इलेक्ट्रॉनिक उत्पादनांच्या सुट्या भागांवरील केंदीय मूल्यवधिर्त कर कमी करून आठ टक्क्यांवर आणावा. सध्या रेफ्रिजरेटर्स आणि वॉशिंग मशिन्सवर आठ टक्के केंदीय मूल्यवधिर्त कर आकारला जातो. त्या तुलनेने एअर कंडिशनर्सवर 24 टक्के कर आकारला जात असून, आगामी अर्थसंकल्पात तोही कमी केला जावा, अशी आमची आमची अपेक्षा करायला हवा. आमच्या या अपेक्षांची पूर्तता झाल्यास इलेक्ट्रॉनिक्स उत्पादनाच्या किंमती 10 ते 12 टक्क्यांनी कमी होतील.

के. एस. रमण, अध्यक्ष, कन्झ्युमर इलेक्ट्रॉनिक्स अॅण्ड टीव्ही मॅन्युफॅक्चरर्स असोसिएशन

शब्दांकन :

उमेश कोळमकर

( सोमवारच्या अंकात अर्थसंकल्पाकडून माहिती तंत्रज्ञान उद्योगाच्या अपेक्षा)

 
</text>
</doc>
