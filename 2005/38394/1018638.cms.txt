<doc>
<docno>1018638.cms.txt</docno>
<text>
 
क्रीडा
श्रीधरची अंतिम लढत अरविंदशी
[ Friday, February 11, 2005  09:34:46 pm]


मुंबई : पेट्रोलियम मंडळाच्या राष्ट्रीय विजेत्या अनुप श्रीधर वि. अव्वल सीडेड अरविंद भट अशी उदय पवार बॅडमिंटन अकादमी आयोजित एअर इंडिया अ. भा. बॅडमिंटन स्पधेर्ची अंतिम झुंज होईल. दुसऱ्या सीडेड श्ाीधरला पहिल्या गेममध्ये रेल्वेच्या तिसऱ्या सीडेड हेमंत दुग्गलने चांगली लढत दिली. पहिल्या गेममध्ये हेमंत 10-0 असा आघाडीवर होता. परंतु राष्ट्रीय विजेत्या अनुपने पिछाडीवरून गेम 17- 14 असा जिंकला आणि दुसरा गेमही 15-8 असा घेत सामन्यावर विजयाची मोहर उमटवली. दुसऱ्या उपांत्य लढतीत अरविंद भटने चौथ्या सीडेड विद्याधरचा 15-11, 15-8 असा पराभव केला.

महिलांच्या उपांत्य लढतीत पेट्रोलियम बोर्डच्या अव्वल सीडेड तृप्ती मुरगुंडेने रेल्वेच्या तिसऱ्या सीडेड धन्या नायरवर 11-2, 11-9 अशी मात केली. जेतेपदाच्या लढतीत तृप्तीचा मुकाबला केरळच्या अर्पणा बालन हिच्याशी होईल. अर्पणाने कर्नाटकच्या वर्षा बेलावडीचा 9- 11, 11-9, 11-7 असा पराभव केला.

 
</text>
</doc>
