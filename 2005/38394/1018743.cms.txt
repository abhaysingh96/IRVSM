<doc>
<docno>1018743.cms.txt</docno>
<text>
 
महामुंबई
तारापूर प्रकल्पबाधितांना गाव सोडण्याचा हायकोर्टाचा आदेश
[ Friday, February 11, 2005  11:48:16 pm]


म. टा. प्रतिनिधी

मुंबई : तारापूर अणुऊर्जा प्रकल्पाच्या विस्ताराखाली येणाऱ्या अकरपट्टी आणि पोफरण गावांतील मच्छिमारांनी त्वरित तेथून पर्यायी ठिकाणी स्थलांतर करावे, असा आदेश मुंबई हायकोर्टाने दिला आहे. तसेच पुनर्वसनाच्या कामी येणारे अडथळे मागीर् लावण्याचे आणि घरांचे आराखडे तातडीने बनविण्याचे आदेशही अणुऊर्जा मंडळाला आणि राज्य सरकारला दिले आहेत.

प्रकल्पाच्या तिसऱ्या व चौथ्या टप्प्याच्या कामासाठी या गावांतील 1165 कुटुंबे आतापर्यंत 10 किमीवर असलेल्या दहिसर गावाजवळ स्थलांतरित झाली आहेत. मात्र जानेवारी ते मे हा मच्छिमारीचा हंगाम असल्याने पर्यायी रहिवास किनारपट्टीवरच द्या, अन्यथा स्थलांतर लांबवा असे सांगत सुमारे दीडशे कुटुंबांनी तेथून हलण्यास नकार दिला आहे. मात्र राष्ट्रीय हित लक्षात घेऊन या कुटुंबांनी त्वरित तेथून स्थलांतर करावे असा आदेश न्या. अजित शहा व न्या. सत्यरंजन धर्माधिकारी यांच्या खंडपीठाने दिला.

खंडपीठाने शुक्रवारी सुनावणीच्या वेळी अणुऊर्जा मंडळ आणि राज्य सरकारलाही पुनर्वसनातील त्रुटीं- बद्दल धारेवर धरले. भरपाईबाबतचे अनेक निवाडे अद्याप अनिणिर्त असल्याचे, घरांसाठीच्या भूखंडांचे वाटप अपुरेच असल्याचे तसेच विस्थापितांसाठीच्या घरांचे आराखडे आणि बांधकामांसाठीच्या निविदाही अद्याप काढण्यात आलेल्या नाहीत, हे तारापूर प्रकल्पपीडित समितीच्या वतीने अॅड. राजीव पाटील यांनी कोर्टाच्या निदर्शनास आणून दिले.

 
</text>
</doc>
