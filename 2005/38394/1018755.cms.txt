<doc>
<docno>1018755.cms.txt</docno>
<text>
 
महाराष्ट्र
ठाण्यात स्वच्छ कारभाराची पोलिस आयुक्तांची हमी
[ Friday, February 11, 2005  11:56:19 pm]


म. टा. प्रतिनिधी

ठाणे : ठाण्याच्या परिसर माझ्यासाठी सर्वस्वी नवीन आहे. त्यामुळे आधी ठाण्याचा इतिहास आणि भूगोल जाणून घेऊन मग त्या परिस्थितीच्या अनुषंगाने कामाची आखणी करणार आहे. परंतु मुंबईत जसे काम केले तसेच येथेही स्वच्छ आणि पारदर्शक काम करणार असल्याची हमी ठाण्याचे नवे पोलिस आयुक्त डी. शिवांनदन यांनी दिली. पोलिस महासंचालक (गृहनिर्माण) या पदावर बढती झालेल्या सुप्रकाश चक्रवतीर् यांच्याकडून त्यांनी शुक्रवारी दुपारी कार्यभार स्वीकारला.

1976 च्या आयपीएस बॅचचे अधिकारी असलेले शिवानंदन ठाण्यात येण्यापूवीर् नागपूर (शहर)चे पोलिस आयुक्त होते. त्यापूवीर्ची त्यांची मुंबई पोलिसांच्या गुन्हे शाखेतील कारकीर्द आणि केंदीय गुप्तचर विभागाच्या पश्चिम क्षेत्राच्या लाचलुचपत प्रतिबंधक विभागाचे संचालक म्हणूनही त्यांनी काम पाहिले आहे. नक्षल प्रभावित गडचिरोलीमधील त्यांचा कार्यकाळ गाजला होता.

पदभार स्वीकारल्यानंतर पत्रकारांशी बोलताना त्यांनी ठाण्याची माहिती करून घेणे हे आपले पहिले काम असल्याचे सांगितले. चांगली कामगिरी करणे याच गोष्टीला गेल्या 29 वर्षांत आपण प्राथमिकता दिली आणि पुढेही तोच अवलंबणार असल्याचे शिवानंदन यांनी स्पष्ट केले. स्वच्छ, सकारात्मक आणि पारदर्शक कारभाराची हमी त्यांनी पुन्हा दिली. तसेच तणाव हा जागतिक पोलिसांच्या दैनंदिनीतील भाग आहे. मुळातच लोकसंख्येच्या तुलनेत पोलिस दल कमी असल्यामुळे असे प्रश्न उद्भवतात, असेही त्यांनी स्पष्ट केले.

मराठीच माझी मातृभाषा

हिंदीतून ' बाईट ' देण्याच्या आग्रह धरणाऱ्या चॅनलच्या प्रतिनिधींना शिवानंदन यांनी आपण आधी मराठीत बोलणार असल्याचे सांगितले. तरीही हिंदीचाच आग्रह धरल्यावर ते म्हणाले मराठी माझी माृतभाषा आहे. त्यामुळे मी आधी मराठीतच बोलणार!

 
</text>
</doc>
