<doc>
<docno>1018709.cms.txt</docno>
<text>
 
महाराष्ट्र
बोलणी फिसकटल्याने र्फग्युसनमधील आंदोलन चिघळले
[ Friday, February 11, 2005  11:09:03 pm]


म. टा. प्रतिनिधी

पुणे : र्फग्युसन कॉलेजमध्ये शाहू महाराज समिती आणि दलित पँथर ऑफ इंडिया यांच्यातफेर् अवाजवी आकारण्यात आलेल्या पीटी शुल्काविरोधात सुरू असणारे आंदोलन कॉलेज व्यवस्थापनाशी बोलणी फिसकटल्याने शुक्रवारी चिघळले.

आंदोलनर्कत्या संघटनांची सकाळी प्राचार्य वाघ यांच्याशी चर्चा झाली. त्यात योग्य निर्णय न झाल्याने दुपारी डेक्कन एज्युकेशन सोसायटीच्या पदाधिकाऱ्यांसमवेत पुन्हा तोडगा काढण्यासाठी बैठक झाली. यामध्ये पीटीप्रमुख परदेशी यांना हटवण्याबाबत विचार केला जाईल तसेच ' जिमखाना विकास निधी ' म्हणून घेण्यात आलेले शुल्क सोमवारपासून विद्यार्थ्यांनी अर्ज केल्यावर त्यांना परत देण्यात येईल, असा प्रस्ताव वाघ यांनी मांडला. मात्र, परदेशी यांना पदावरून त्वरित हटवावे आणि पैसे परत करण्यासाठी विद्यार्थ्यांना अर्ज करावा लागू नये, या मागणीवर संघटना ठाम होत्या. त्यामुळे चचेर्तून कोणताच तोडगा निघाला नाही. त्यामुळे प्राचार्य वाघ, परदेशी यांच्याविरोधात संघटनेच्या कार्यर्कत्यांनी निषेधाच्या घोषणा दिल्या.

कॉलेज व्यवस्थापनाकडून मागण्या मान्य होईपर्यंत आंदोलन सुरूच ठेवण्याचा निर्धार व्यक्त करण्यात येऊन शनिवारी सकाळी 10 वाजता कॉलेजसमोर ' रास्ता रोको ' करण्यात येणार आहे.

 
</text>
</doc>
