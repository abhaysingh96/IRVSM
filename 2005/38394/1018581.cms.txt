<doc>
<docno>1018581.cms.txt</docno>
<text>
 
अर्थव्यवहार
कॉपोर्रेट टॅक्स कपात नाही?
[ Friday, February 11, 2005  08:26:58 pm]


म. टा. विशेष प्रतिनिधी

नवी दिल्ली : कंपन्यांच्या उत्पन्नावर लावण्यात येणारा प्राप्तिकर(कॉपोर्रेट टॅक्स) 35 टक्क्यांवरून 30 टक्क्यांवर आणण्याच्या शिफारशीची, यंदाच्या अर्थसंकल्पात अंमलबजावणी होण्याची शक्यता जवळपास दुरावली आहे. एक्साईजच्या उत्पन्नात अगोदरच 10 हजार कोटी रु.ची घट होणार असल्याचा अंदाज आहे. त्यात कंपन्यांवरील आयकरात 5 टक्क्यांची कपात केल्यास, सरकारच्या महसुली उत्पन्नात आणखी 12 हजार कोटी रुपयांची घट होईल, असे लक्षात आल्याबरोबर, अर्थ मंत्रालयाने या विषयात आपले हात आखडते घेतले आहेत.

चालू वित्त वर्षात ' व्हॅट ' ची अंमलबजावणी सुरू झाल्यावर, राज्यांच्या उत्पन्नात होणाऱ्या तुटीच्या भरपाईपोटी, केंद सरकारला दीड हजार कोटी रुपये मोजावे लागणार आहेत, कारण 2005/06 च्या आथिर्क वर्षात 100 टक्के नुकसान भरपाई केंदाच्या तिजोरीतून दिली जाणार आहे. जागतिक व्यापार संघटनेच्या शतीर्नुसार अनेक उत्पादनावरील आयातकर यंदा कमी करावा लागणार असल्याने, कस्टम्सच्या उत्पन्नाचा आलेखही घसरणारच आहे. याखेरीज डाव्या पक्षांचा मोठा दबाव सरकारवर आहे. कंपन्यांच्या करात कोणतीही कपात करू नये, उलटपक्षी यापूवीर् त्यांना दिलेल्या करसवलती देखील काढून घ्याव्यात, अशी डाव्यांची मागणी आहे. सरकारी उत्पन्नाची घटती आकडेवारी आणि सत्तेची समीकरणे अशा दोन्ही गोष्टींची संक्रांत यंदा कॉपोर्रेट क्षेत्रावर आली आहे.

केळकर समितीच्या अहवालाने तसेच गतवर्षी नेमलेल्या ' टास्क फोर्स ' ने कॉपोर्रेट क्षेत्राचा आयकर 35 टक्क्यांवरून 30 वर आणण्याची शिफारस करण्यात आली होती. याखेरीज आंतरराष्ट्रीय स्तरावर भारताच्या स्पधेर्त उभ्या असलेल्या देशांनी देखील कॉपोर्रेट टॅक्सचा दर खाली आणण्यास प्रारंभ केला आहे. चीन 33 टक्के, सिंगापूर 22 टक्के, द.कोरिया 29.7 टक्के, मलेशिया 28 टक्के, थायलंड 30 टक्के, इंडोनेशिया 30 टक्के, असे अन्य देशातले कॉपोर्रेट टॅक्सचे प्रमाण आहे.

भारतात कंपन्यांवरील लाभांश वितरण कराद्वारेही सरकारला दीड ते दोन हजार कोटी रुपयांचे अतिरिक्त उत्पन्न प्रतिवषीर् होते. अर्थतज्ज्ञांच्या मते हा कर अनावश्यक आहे. केळकर समितीने लाभांश वितरण कर टप्प्याटप्प्याने काढून टाकण्याची शिफारस केली आहे. यंदाच्या अर्थसंकल्पात बहुदा त्याचा दर , 12.5 टक्क्यांवरून 10 टक्क्यांवर आणला जाईल, मात्र तो रद्द होण्याची शक्यता तूर्त दिसत नाही. निदान पुढल्या अर्थसंकल्पापर्यंत तरी कॉपोर्रेट सेक्टरला दोन्ही करकपातीसाठी वाट पहावी लागेल, असे चित्र आहे.

 
</text>
</doc>
