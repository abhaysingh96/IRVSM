<doc>
<docno>1017649.cms.txt</docno>
<text>
 
देश-विदेश
अगवा क्यों नहीं होते?'
[ Friday, February 11, 2005  12:10:50 am]


प्रवीण मुळ्ये

पाटणा : ' नेताजी, आप के बच्चे अगवा क्यों नहीं होते ?'... हजारो शाळकरी विद्यार्थ्यांच्या या एका साध्या प्रश्ानचं उत्तर स्वत:ला बिहारचे तारणहार म्हणावणाऱ्या एकाही नेत्याकडे नाही... त्यामुळेच मुलांच्या उज्ज्वल भविष्यासाठी त्यांना मुंबई किंवा दिल्लीला पाठवण्याची मानसिक तयारी बिहारमधील अनेक कुटुंबांनी केली आहे. त्यामुळे, आता रोजगारापाठोपाठ शिक्षणासाठी मुंबईत येणाऱ्या बिहारींचा बोजा मुंबईकरांवर भविष्यात पडू शकतो.

किसलय आता घरी परतलाय, किसलय अपहरणनाट्यातील मुख्य आरोपी विक्की ठाकूर याला मारण्यातही पोलिस यशस्वी झाले आहेत. पण अपहरणाच्या धक्क्यातून किसलय आणि त्याचे आई-वडील आजही बाहेर आलेले नाहीत. हीच अवस्था बिहारमधील हजारो कुटुंबांची झाली आहे. अपहरण या शब्दाची भीती प्रत्येक विद्यार्थ्यांच्या चेहऱ्यावर स्पष्ट दिसत आहे. अपहरणाच्या प्रकारांमध्ये आज आपल्या शाळेचा नंबर तर लागणार नाही ना, या चिंतेने शिक्षकांचेही अभ्यासातून लक्ष उडवले आहे. मुलाला सकाळी शाळेत सोडणं, दुपारी ऑफिसातील कामं मुलांना शाळेतून घरी आणणं आणि त्यानंतर निश्चिंतपणे पुन्हा ऑफिसला जाणं हा नोकरदार वर्गाचा दिनक्रम बनला आहे.

शाळांमध्ये अभ्यासाऐवजी मुलांना, कोणाशी बोलावे, अपहरणापासून कसे वाचावे, याचे धडे शाळेत दिले जात आहेत. अपहरणाच्या भीतीनं अनेक मुलांना शाळाच नकोशी वाटू लागली आहे. तर दुसरीकडे त्यांच्या बाहेर खेळण्या-बागडण्यावरही बंधने आली आहेत. राजकारणाशी काडीचाही संबंध नसताना आम्हीच बळीचे बकरे का बनत आहोत, हा एकच प्रश्ान् बिहारमधील विद्याथीर् करीत आहेत.

 
</text>
</doc>
