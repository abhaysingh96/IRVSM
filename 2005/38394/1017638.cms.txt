<doc>
<docno>1017638.cms.txt</docno>
<text>
 
देश-विदेश
माहिती-तंत्रज्ञानातील वाटा 15 टक्क्यांवर जावा
[ Friday, February 11, 2005  12:03:28 am]


नवी दिल्ली : माहिती-तंत्रज्ञानाच्या बाजारपेठेतील भारताचा वाटा चार वर्षांत 15 टक्क्यांवर पोहोचायला हवा, अशी अपेक्षा राष्ट्रपती डॉ. ए. पी. जे. अब्दुल कलाम यांनी व्यक्त केली आहे.

' नॅसकॉम ' ने आयोजित केलेल्या परिषदेत आघाडीच्या उद्योजकांशी व्हिडिओ कॉन्फरन्सद्वारे संवाद साधताना राष्ट्रपतींनी ही अपेक्षा व्यक्त केली. भारत 2020 पर्यंत विकसित देश बनावा, अशी आपली अपेक्षा आहे. जागतिक बाजारपेठेत साडेतीन टक्के वाटा मिळवण्याचे ' नॅसकॉम ' चे उद्दिष्ट त्यादृष्टीने थिटे पडेल. छोटे उद्दिष्ट ठेवणे गुन्हा आहे, असे कलाम यांनी बजावले.

माहिती-तंत्रज्ञानाच्या क्षेत्रात भारत 2009 पर्यंत 15 टक्के वाटा मिळवून 260 अब्ज डॉलर कमावू शकेल. देशातील विद्यापीठांतून दरवषीर् बाहेर पडणारे 20 लाख स्नातक ही आपली सर्वांत मोठी शक्ती आहे, असे राष्ट्रपतींनी स्वत: तयार केलेल्या एका प्रेझेंटेशनद्वारे स्पष्ट केले. 2020 पर्यंत भारताच्या देशांतर्गत उत्पन्नात 60 टक्के हिस्सा सेवाक्षेत्राचा असेल. 35 टक्के रोजगार या एकट्या क्षेत्रातच उपलब्ध असेल, असे भाकित कलाम यांनी वर्तवले.

2020 पर्यंत अन्नधान्याचे उत्पादन दुप्पट करायला हवे. मात्र, त्याबरोबरच कृषीवर अवलंबून असणाऱ्यांची संख्या 10 टक्क्यांनी कमी व्हायला हवी. तंत्रज्ञानाच्या वापरामुळे हे शक्य आहे. माहिती- तंत्रज्ञानामुळे सध्या दरवषीर् दहा लाख नोकऱ्या निर्माण होतात. हे प्रमाण येत्या तीन वर्षांत 50 लाखांवर जायला हवे, यावर त्यांनी भर दिला.

माहिती-तंत्रज्ञानाचे फायदे केवळ शहरी वर्गापुरते मर्यादित असू नयेत, अशी अपेक्षाही कलाम यांनी व्यक्त केली. ग्रमीण भागांतील 70 टक्के जनतेचा आथिर्क विकास करण्यासाठी टेलिएज्युकेशन, टेलिमेडिसिन, इ- र्गव्हनन्स व इ-कॉमर्सचा जास्तीत जास्त वापर व्हायला हवा. प्रत्येक पंचायत ही माहितीचे केंद बनावी, असे दिशादर्शन त्यांनी केले.

दर्जा, माफक दर आणि गुप्तता या मूलभूत बाबी पाळल्या, तर भारतीय कंपन्यांना संरक्षण क्षेत्रात मोठा व्यवसाय मिळेल, याची जाणीव त्यांनी करून दिली.

 
</text>
</doc>
