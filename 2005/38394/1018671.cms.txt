<doc>
<docno>1018671.cms.txt</docno>
<text>
 
महामुंबई
1700 बनावट सीडी-एमपीथ्री पकडल्या
[ Friday, February 11, 2005  10:24:33 pm]


म. टा. प्रतिनिधी

मुंबई : चित्रपट प्रदशिर्त होत नाहीत तोच त्यांच्या बनावट सीडी बनवून विकणाऱ्यांचे प्रमाण बरेच वाढले असून अशा सहाजणांना समाजसेवा शाखेच्या अधिकाऱ्यांनी नुकतीच अटक केली. त्यांच्याकडून सुमारे अडीच लाख रुपयांच्या 1700 सीडी आणि एमपीथ्री हस्तगत करण्यात आल्या.

बनावट सीडीसंदर्भातील तक्रारी गुन्हे शाखेच्या समाजसेवा शाखेकडे आल्या होत्या. त्यानुसार पायधुनी येथील युसुफ मेहेरअली रोडवरील फुटपाथवर बनावट सीडी विकणाऱ्या सिबममुल्ला मोहम्मद ज़्ाुबेर, रफिक रेहमान उदीयावर, मोहमद नजमुल मोतीन आणि कन्हय्यालाल राजसजीवन मौर्य अशा चारजणांना अटक करण्यात आली. त्यांच्याकडून हिंदी चित्रपटाच्या 179 सीडी तसेच इंग्रजी चित्रपटांच्या 678 एमपीथ्री हस्तगत करण्यात आल्या.

याचदिवशी धारावी येथील स्वराजनगर चाळीनजीकच्या व्हिक्टोरिया ऑनलाईन लॉटरी या दुकानात छापा घालून 707 एमपीथ्री , 108 सीडी तसेच सीडी रायटर अशी एकूण एक लाख 93 हजारांची मालमत्ता हस्तगत करण्यात आली. याप्रकरणी अद्बुल अल्लारखा खान आणि शफिक मोहमद रफिक अन्सारी या दोघांना अटक करण्यात आली. यातील शफिक हा सीडी रायटरद्वारे बनावट सीडी तयार करायचा.

 
</text>
</doc>
