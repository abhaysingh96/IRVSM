<doc>
<docno>1018706.cms.txt</docno>
<text>
 
महाराष्ट्र
जेव्हा ना पाटेकरला भावते संदीप खरेची कविता
[ Friday, February 11, 2005  11:06:47 pm]


म. टा. प्रतिनिधी

पुणे : एखादी कविता प्रत्येकवेळी वाचताना वेगवेगळी भासत असली तरीही कवीची आणि आपली संवेदना जुळते, तेव्हा त्याची कविता भावते, असे मत प्रसिद्ध अभिनेते नाना पाटेकर यांनी शुक्रवारी व्यक्त केले.

कॉन्टिनेन्टल प्रकाशनातर्फे कवी संदीप खरे यांच्या ' मौनाची भाषांतरे ' या पहिल्या काव्यसंग्रहाचे प्रकाशन त्यांच्याहस्ते झाल्यावर ते बोलत होते. ज्येष्ठ कवी शंकर वैद्य, कॉन्टिनेन्टल प्रकाशनाचे अनिरुद्ध कुलकणीर् यावेळी उपस्थित होते.

एकावेळी एकच कविता वाचली म्हणजे त्याचा खरा आस्वाद घेता येतो असे सांगून संदीप खरे यांच्या पुस्तकातील ' लव्हलेटर ' आणि ' पाऊस ' अशा दोन भिन्न आशयाच्या कविता पाटेकर यांनी आपल्या र्खज्या आवाजात प्रेक्षकांसमोर सादर केल्या.

संवेदनशील मन, भावसमृद्ध कल्पकता, प्रतिमांचा वापर, भावनांचे सूर, अर्थ सूचित करण्याचे सार्मथ्य, चाकोरीबाहेरचे विचार अशा अनेक गुणांचे प्रतिबिंब संदीप खरे यांच्या कवितेतून उमटत असून बोली भाषेतील कविता, असे त्याचे वर्णन ज्येष्ठ कवी शंकर वैद्य यांनी केले.

कवींचे दिवस बदलत चालले असून त्यांना मिळणारा रसिकांचा उत्स्फूर्त पाठिंबा चांगल्या लिखाणामुळेच प्राप्त होत असल्याचेही त्यांनी नमूद केले.

 
</text>
</doc>
