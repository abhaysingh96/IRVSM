<doc>
<docno>1017642.cms.txt</docno>
<text>
 
क्रीडा
भारत 'अ' संघाला जेतेपदासह पाच लाख
[ Friday, February 11, 2005  12:05:15 am]


म. टा. क्रीडा प्रतिनिधी

मुंबई : राहुल दविड व महमंद कैफ यांच्या खेळातील संयम आणि आक्रमकता यांचा सुरेख मिलाफ वानखेडे स्टेडियमवरील एनकेपी साळवे चॅलेंजर करंडक क्रिकेट स्पधेर्दरम्यान दिसून आला. यामुळे भारत ' अ ' संघाने गांगुलीच्या भारतीय सिनीयर संघावर 6 गडी व 8 चेंडू राखवून विजय संपादला आणि जेतेपदासह 5 लाख रुपयांचे इनामही पटकावले. अंतिम लढतीत विलक्षण संयम दाखवत कर्णधार दविडने अर्धशतक झळकावले. पाकिस्तानशी दोन हात करण्यासाठी भारतीय उपकर्णधार व भरवशाचा फलंदाजाला सूर गवसला हा भारतीय क्रिकेटच्या दृष्टीने शुभशकूनच! या स्पधेर्तील राहुलने सातत्यपूर्ण फलंदाजी केली. नाबाद 45, 115 आणि अंतिम लढतीत नाबाद 72 धावा फटकावल्या. त्याला तोलामोलाची साथ लाभली ती हरहुन्नरी महमंद कैफची. कैफनेही या स्पधेर्त नाबाद 49, 63 व अंतिम लढतीत नाबाद 42 धावा फटकावल्या आणि ' अ ' संघाच्या विजयात कर्णधार दविडसह मोलाचा वाटा उचलला. साखळी लढतीत याच संघाविरुद्ध या अनुभवी खेळाडूंनी निर्णायक क्षणी 56 चेंडूत नाबाद 82 धावांची भागी रचली होती. तर ' ब ' संघाविरुद्ध त्यांनीच 124 चेंडूत 126 धावांची झंझावाती भागी केली. आता अंतिम लढतीत या दोघांनीच पुन्हा एकदा छान खेळ करून आपल्या संघाला विजयपथावर नेले.

तत्पूर्वी गांगुलीच्या सिनियर भारतीय संघाने 212 धावांपर्यंतच मजल मारली. उत्तर प्रदेशच्या रुदप्रतासिंगने सिनीयर संघाच्या डावाला खिंडार पाडले. महेंदप्रतापसिंग धोणीला अंतिम सामन्यात सूर गवसला नाही. 3 चेंडूत एक धाव केल्यावर सिंगने त्याला यष्टीरक्षक कातिर्ककरवी झेलबाद केले. तर सुरेश रैनालाही सिंगनेच त्रिफळा उडवला. त्याला भोपळाही फोडता आला नाही. शिखर धवनही फारवेळ टिकला नाही. सिंगनेच त्याला यष्टीरक्षक कातिर्ककरवी झेलबाद केले. त्याने अवघ्या बारा धावा केल्या. साखळी लढतीत ' अ ' संघाविरुद्ध शतक झळकावणाऱ्या युवराजचा ( 3) अडसर अंतिम लढतीत दूर केला तो झहीर खानने. कर्णधार गांगुली ही पडझड दुसऱ्या बाजूने बघत होता. वेणुगोपाळ रावबरोबर त्याने पडझड रोखण्याचा प्रयत्न केला. तर गुजरातच्या छोट्या चणीचा डावखुरा फलंदाज नीरज पटेलने मग बेडरपणे फटकेबाजी करत अनिल कुंबळेच्या साथीने सातव्या विकेटसाठी अर्धशतकी भागी रचली ती 70 चेंडूत. नीरज पटेलने दोन षटकार, आठ चौकारांनिशी 66 चेेंडूत 65 धावा फटकावल्यामुळे गांगुलीच्या संघाचे द्विशतक फलकावर झळकले.

धावफलक

भारत सिनीयर संघ : शिखर धवन- झे. कातिर्क गो. रुदप्रतापसिंग 12, महेंदसिंग धोणी- झे. कातिर्क गो. रुदप्रतापसिंग 1, सुरेश रैना- त्रि. गो. रुदप्रतापसिंग 0, सौरभ गांगुली- धावचीत 51, युवराजसिंग- झे. व गो. झहीर खान 3, वेणुगोपाळ राव- झे. कातिर्क गो. शिवशंकर पॉल 17, नीरज पटेल- झे. झहीर खान गो. मोंगिया 65, अनिल कुंबळे- झे. व गो. मोंगिया 20, लक्ष्मीपती बालाजी- झे. कैफ गो. पॉल 11, गगनदीपसिंग- नाबाद 8, रणबीर बोस- धावचीत 0, अवांतर- 23 ( लेगबाईज 4, वाईड 13, नोबॉल 6), एकूण- 47.2 षटकात 211.

गोलंदाजी : झहीर खान 10-1-45-1, रुदप्रतापसिंग 9-1-42-3, शिवसुंदर पॉल 9-1-41-2, मुरली कातिर्क 10-1-39-0.

भारत ' अ ' संघ : धीरज जाधव यष्टिचित ढोणी गो. गांगुली 58, सत्यजीत परब झे. ढोणी गो. बालाजी 0, दिनेश कातिर्क झे. ढोणी गो. बालाजी 3, दिनेश मोंगिया झे. नीरज गो. बोस 15, राहुल दविड नाबाद 72, महमद कैफ नाबाद 42, अवांतर 22 (3 लेगबाईज , 5 नोबॉल , 14 वाईड), एकूण 48.4 षटकांत 4 बाद 212.

गोलंदाजी : बालाजी 9-0-49-2, गगनदीपसिंग 9.4-0-41-0, बोस 10-0- 27-1, गांगुली 10-0-44-1, कुंबळे 10-0- 48-0.

 
</text>
</doc>
