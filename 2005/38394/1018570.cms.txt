<doc>
<docno>1018570.cms.txt</docno>
<text>
 
अर्थव्यवहार
केमिस्ट्स, ड्रगिस्ट्स संघटनांचे 'विक्री बंद' आंदोलन पुढे ढकलले
[ Friday, February 11, 2005  08:24:39 pm]


म. टा. व्यापार प्रतिनिधी

मुंबई : नारकोटिक कंट्रोल ब्युरोच्या महासंचालकांशी झालेल्या चचेर्नंतर 10 फेब्रुवारीपासून नारकोटिक व सायकोट्रोपिक अंश असलेल्या जीवरक्षक औषधांची विक्री थांबविण्याचे आंदोलन येत्या 25 फेब्रुवारीपर्यंत पुढे ढकलल्याची घोषणा ऑल इंडिया ऑर्गनायझेशन ऑफ केमिस्ट्स अॅण्ड ड्रगिस्ट्सचे (' एआयओसीडी ') सरचिटणीस जगन्नाथ शिंदे यांनी केली आहे.

केंदीय गृह खात्याअंतर्गत असलेल्या नारकोटिक कंट्रोल ब्युरोचे उपमहासंचालक राजीव वालिया यांच्याशी ' एआयओसीडी ', इंडियन ड्रग मॅन्युफॅक्चरर्स असोसिएशन, ऑर्गनायझेशन ऑफ फार्मास्युटिकल प्रोड्युसर्स ऑफ इंडिया यांच्या व काही मोठ्या औषध उत्पादक कंपन्यांच्या प्रतिनिधींची मुंबईत गुरूवारी बैठक झाली.

औषध विक्रेते व उत्पादकांच्या प्रतिनिधींनी नारकोटिक ड्रग्ज अॅण्ड सायकोट्रोपिक सबस्टन्स अॅक्ट , 1985 अंतर्गत नियम 67 च्या अंमलबजावणीमुळे होत असलेल्या छळणुकीबाबतचे गाऱ्हाणे मांडले व त्यातील ' फॉर्म 6' मधून आपल्याला वगळण्यात यावे, अशी मागणी केली. श्री. वालिया यांनी त्याबाबत विचार करण्याचे आश्वासन देऊन देशात अशा औषधांच्या काही ठिकाणी होत असलेल्या अवैध वाहतुकीची, गैरवापराची माहिती दिली. चचेर्अंती नियोजित ' विक्री बंद ' आंदोलन पुढे ढकलण्याचा निर्णय औषध विक्रेत्यांच्या संघटनांनी घेतला.

 
</text>
</doc>
