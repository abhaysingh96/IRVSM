<doc>
<docno>1017640.cms.txt</docno>
<text>
 
महाराष्ट्र
भूतानच्या राणीची ठाणेभेट
[ Friday, February 11, 2005  12:04:21 am]


म. टा. प्रतिनिधी

ठाणे : संयुक्त राष्ट्र लोकसंख्या निधीच्या अनुदानातून कळव्याच्या छत्रपती शिवाजी रुग्णालयात सुरू झालेल्या ऐच्छिक समुपदेशन व तपासणी केंदास व टाटा विज्ञान केंदाच्या सहकार्याने चालवल्या जाणाऱ्या कायदाविषयक सल्ला केंदास भूतानच्या राणी अॅशी सांगाय चोडन वांगचुक यांच्या नेतृत्वाखालील 12 सदस्यीय शिष्टमंडळाने गुरुवारी भेट दिली.

छत्रपती शिवाजी रुग्णालयाचे प्रमुख डॉ. सुनील सावंत यांनी स्लाइड शोच्या माध्यमातून शिष्टमंडळाला माहिती दिली. तर ' युएनएफपीए ' च्या राज्य कार्यक्रम अधिकारी अनुजा गुलाटी यांनी प्रकल्पाविषयी शिष्टमंडळाच्या शंकाचे निरसन केले.

भूतानमध्ये अशाच प्रकारचे ऐच्छिक समुपदेशन व तपासणी केंद सुरू करून एड्स या रोगाविषयी जनजागृती करण्याचा मानस वांगचुक यांनी व्यक्त केला. महापौर शारदा राऊत आणि आयुक्त संजय सेठी यांनी शिष्टमंडळाचे स्वागत केले. याच समारंभात उरवी चॅरिटेबल ट्रस्टच्या मुलामुलींनी एड्सविषयक पथनाट्य सादर केले.

 
</text>
</doc>
