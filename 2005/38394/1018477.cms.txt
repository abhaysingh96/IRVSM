<doc>
<docno>1018477.cms.txt</docno>
<text>
 
महाराष्ट्र
ठकसेनाचा 1 कोटींचा गंडा
[ Friday, February 11, 2005  06:40:25 pm]


म. टा. प्रतिनिधी

नाशिक : अल्पावधीत अधिक पैसा कमावून देणाऱ्या अनेक योजनांचे पितळ उघडे पडून हजारो लोकांची पुंजी अक्कलखाती जमा झाल्याचे वारंवार सिद्घ होऊनही असे प्रकार सुरूच असल्याची प्रचिती नाशिकमध्ये आली आहे. आथिर्क आमिष दाखवून 70 ते 80 जणांकडून सुमारे एक कोटी रुपयांची रक्कम घेऊन राम छाब्रिया नावाचा ठकसेन फरारी झाला आहे. यात नाडल्या गेलेल्या एकाचा गेल्या महिन्यातच संशयास्पद मृत्यू झाला आहे.

शरणपूर रोडवरच्या कुलकणीर् गार्डनसमोर गुलमोहर आर्केडमध्ये राम छाब्रिया याने कृष्णा ट्रेडर्स नावाने मोबाइल हँडसेटचे दुकान थाटले होते. या माध्यमातून त्याने आथिर्क स्थिती उत्तम असलेल्या अनेकांशी संबंध प्रस्थापित केले. या लोकांशी त्याने आथिर्क व्यवहारही केले. सुरुवातीच्या काळात त्याने या व्यवहारांत चोखपणा बाळगला. त्यामुळे त्याच्याविषयी लोकांच्या मनात विश्वास उत्पन्न झाला. त्याच जोरावर त्याने लोकांना गंडा घालून पलायन केले.

' अल्पावधीसाठी पैसे वापरायला द्या. मी तुम्हाला सव्वा ते अडीचपट रक्कम परत देतो ,' असे सांगत छाब्रियाने दोन महिन्यांपूवीर् अनेकांकडून लाखो रुपयांच्या घरातील रकमा जमा केल्या. मात्र, दिलेली मुदत उलटून गेल्यानंतरही छाब्रिया पैसे देत नाही हे पाहून काहींचा धीर सुटू लागला. त्यांनी त्याच्याकडे तगादा लावला. या लोकांना थोपविण्यासाठी छाब्रियाने त्यांना नाशिकमधील विविध बँकाचे चेकही दिले. छाब्रियाकडून भ्रमनिरास झाल्यावर महिंदा कंपनीतील एका कर्मचाऱ्याने आपल्या जुन्या सहकाऱ्याच्या सहाय्याने सरकारवाडा पोलिस ठाण्यात 31 डिसेंबरला तक्रार दाखल केली. त्यात छाब्रियाने चार लाख रुपयांना ठकविल्याचा आरोप करण्यात आला होता. दबाव वाढू लागल्यावर छाब्रियाने नऊ जानेवारीला गोविंदनगरमधिल भाड्याचा फ्लॅट आणि दुकान यांना टाळे ठोकून पळ काढला. त्यानंतरही त्याने अनेकांशी मोबाइलवरून संपर्क साधून माफी मागत पैसे परत करण्याचे आश्वासन दिले. पोलिसांकडे जाऊ नका अशीही विनंती त्याने या लोकांना केली.

संशयास्पद मृत्यू

छाब्रियाच्या नावाने उल्हासनगरमध्ये फ्लॅट असल्याने तो तिथे किंवा मुंबईतच तळ ठोकून बसला असावा, असा अंदाज काढत त्याला शोधण्यासाठी नाशिकचे राजेंदप्रसाद बोरा हे 15 जानेवारीला मुंबईकडे जात होते. बोरा यांना छाब्रियाने मोठ्या रकमेला गंडा घातल्याची माहिती आहे. कसाऱ्याहून मुंबईला जाणाऱ्या रेल्वेतून पडून बोरा यांचा मृत्यू झाल्याची नोंद कल्याण पोलिसांकडे असली तरी या प्रकरणाची पार्श्वभूमी पाहता हा मृत्यू संशयास्पद ठरतो आहे.

 
</text>
</doc>
