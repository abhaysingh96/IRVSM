<doc>
<docno>1018481.cms.txt</docno>
<text>
 
महाराष्ट्र
मेडिकल फीवाढीविरोधात अभाविपचा मोर्चा
[ Friday, February 11, 2005  06:42:44 pm]


म. टा. प्रतिनिधी

नाशिक खाजगी महाविद्यालयामध्ये न्या. पंडित समितीने सुचविलेल्या फीवाढीच्या प्रस्तावाचा निषेध करण्यासाठी नाशिकमधील पाचही खाजगी मेडिकल महाविद्यालयांच्या विद्यार्थ्यांनी गुरुवारी अखिल भारतीय विद्याथीर् परिषेदेच्या नेतृत्वाखाली जिल्हाधिकारी कार्यालयावर मोर्चा काढला.

अशोक स्तंभापासून निघालेल्या या मोर्चात शेकडो विद्याथीर् सहभागी झाले होते. हा मोर्चा गंगापूर रोड, पंडित कॉलनी, राजीव गांधी भवनमार्गे जिल्हाधिकारी कार्यालयावर नेण्यात आला. मोर्चातर्फे जिल्हाधिकाऱ्यांना निवेदन देण्यात आले. त्या निवेदनात या विद्यार्थ्यांनी त्यांच्या मागण्या सविस्तरपणे मांडल्या आहेत. त्यात न्या. पंडित समितीच्या निर्णयामुळे मेडिकलच्या विद्यार्थ्यांचे भवितव्य धोक्यात आल्याचा आरोप करण्यात आला आहे.

न्या. पंडित समितीने ठरविलेल्या फीच्या रचनेत पारदर्शकता आणावी, न्या. जहागिरदार समितीने ठरविलेली फी अंतीम करण्यात यावी , 2003 पूवीर् प्रवेश घेतलेल्या विद्यार्थ्यांवर (तृतीय आणि चतुर्थ) फी वाढ लागू करू नये, इतर मागासवगीर्य विद्यार्थ्यांना देण्यात येणारी सवलत तशीच चालू ठेवावी, प्रवेश प्रक्रिया केंदीय पद्धतीनेच चालू ठेवावी ; आदी मागण्या या निवेदनात करण्यात आल्या आहेत. त्यांचा योग्य विचार न झाल्यास विद्यार्थ्यांच्या मोठ्या असंतोषाला सामोरे जावे लागेल असा इशाराही या निवेदनात देण्यात आला आहे.

फीवाढीविरोधातल्या या आंदोलनाच्या पुढील नियोजनासंदर्भात 937 029 097 किंवा 9422 272 154 या क्रमांकावर संपर्क साधण्याचे आवाहनही अभाविपचे शहरमंत्री मनोहर निकम यांनी केले आहे.

 
</text>
</doc>
