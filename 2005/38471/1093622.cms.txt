<doc>
<docno>1093622.cms.txt</docno>
<text>
 
महामुंबई
डमी सफाई कामगाराचे रॅकेट उघडकीस
[ Friday, April 29, 2005  11:42:39 pm]


संजय सावंत

मुंबई : सर्वात सुखाची नोकरी म्हणजे सध्या पालिकेचीच असा समज सर्वत्र आहे, तो काही खोटा नाही. पालिकेच्या ए वॉर्डातील एका चतुर्थश्रेणी कर्मचाऱ्याने आपल्या नावावर दुसऱ्याला काम करायला दिले. त्या मोबदल्यात त्याला दिवसभराचे किरकोळ 20 ते 40 रुपये दिले जात असून, मागील सहा महिन्यांहून अधिक काळ असा प्रकार घडत असल्याचे उघड झाले आहे.

या प्रकरणात सफाई कामगार, मुकादम आणि ज्युनियर अधिकारी यांना निलंबित करण्यात आले आहे. युनियन मात्र कर्मचाऱ्यांवरील कारवाई टाळण्यासाठी दबाव आणत असून, प्रशासन कारवाईसाठी ठाम आहे.

यापूवीर् दुसऱ्याच्या नावावर आलेल्या कॉललेटरवर कित्येक वर्ष काम करण्याबरोबर मृत व्यक्तीच्याही नावावर काम करण्याचे प्रकार पालिकेत घडले आहेत. मस्टरवर दुसऱ्यांनी सह्या करण्याबरोबर पंचिंग कार्डही दुसऱ्याला पंच करायला लावणाऱ्या कर्मचाऱ्यांवर आता बारीक लक्ष ठेवले जाईल, असे एका उच्चपदस्थ अधिकाऱ्याने सांगितले.

पालिकेच्या ए वॉर्डमध्ये रामचंद शिवराम मोहिते हा कर्मचारी गेल्या काही वर्षांपासून सफाई काम करीत आहे. 14 डिसेंबरला मेट्रो सिनेमाजवळून जाणाऱ्या एका वरिष्ठ अधिकाऱ्याला तेथे काम करणाऱ्या कामगाराबद्दल शंका आली. तो वयाने लहान होता आणि सराईतासारखा कचरा गोळा करत नव्हता. त्याची अधिकाऱ्याने अधिक चौकशी केली असता तो रामचंद मोहिते याच्या नावावर काम करत असलेला 20 वषीर्य विजयदास होता, हे कळले. सहा महिन्यांहून अधिक काळ आपण मोहिते यांच्या बदल्यात काम करतो. ते कधी येतात कधी नाही. दिवसाला मला 20 ते 40 रूपये मिळतात. मोहिते केव्हा केव्हा कचरा मारतात. मी तो कचरा उचलतो त्याचे 20 रूपये. ठरवून दिलेल्या जागेतील कचरा मारून तो उचलण्याचे 40 रूपये मिळतात, अशी कबुलीच दक्षिण भारतीय असणाऱ्या विजयदास याने दिली! रामचंद मोहिते पालिकेत सहा वर्षांहून अधिक काळ असून, महिना सात हजारांवर पगार घेतात.

अधिक चौकशी केली असता या कामगिरीत मुकादम रमेश चव्हाण आणि ज्युनियर अधिकारी अ. प्र. नाचणकर यांचाही सहभाग सिद्ध झाला. त्यामुळे मोहितेसह या तिघांना प्राथमिक चौकशीत दोषी आढळल्याने निलंबित करण्यात आले आहे. मात्र, तिघांनीही असा प्रकार घडलाच नसल्याचा दावा केला तर मोहितेने आपण देवदासला ओळखतही नसल्याची जबानी दिली आहे. आता या तिघांच्याही खात्यांतर्गत चौकशी सुरू असल्याचे समजते. ए वॉर्डाचे सहायक पालिका आयुक्त राजेंद वळे या तीन कर्मचाऱ्यांना निलंबित केल्याला दुजोरा दिला.

 
</text>
</doc>
