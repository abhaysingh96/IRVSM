<doc>
<docno>1093542.cms.txt</docno>
<text>
 
महामुंबई
रास्त धान्य योजनेबाबत सरकार सुस्त
[ Friday, April 29, 2005  09:51:07 pm]


म. टा. प्रतिनिधी

मुंबई : राज्यातील दारिद्यरेषेखालील जनतेला रास्त दराने रेशनिंग व्यवस्थेद्वारे गहू आणि तांदूळ उपलब्ध करून देण्यासाठी केंद सरकारतफेर् दरमहा गव्हाचा 24 लाख 70 हजार क्विंटल गहू आणि 13 लाख 70 हजार क्विंटल इतका कोटा मंजूर झाला होता. पण काँग्रेस आघाडी सरकारने गेल्या दहा महिन्यात मंजूर कोट्यापैकी अवघा दोन टक्के कोटा उचलला असून, गरीबांना रास्त दरात धान्य मिळवून देण्याच्या योजनेला सरकारने तिलांजली दिली असल्याचा आरोप शिवसेनेच्या जीवनावश्यक कृती समितीने केला आहे.

मंत्रिमंडळाचा विस्तार व पक्षातंर्गत कुरघोडीचे राजकारण यात मश्गुल असलेल्या दोन्ही काँग्रेसच्या नेत्यांना सर्वसामान्य जनतेविषयी काडीचीही आस्था नसल्याचे या प्रकारावरुन स्पष्ट होते. केंदाने रेशनिंग व अन्य योजनेसाठी राज्याला तांदूळ 8 रु. 30 पैसे आणि गहू 6 रु. 10 पैसे या दराने उपलब्ध करून दिला होता. हा कोटा राज्य सरकारने विहीत मुदतीत उचलला असता तर त्याचा लाभ गरीब कुटुंबाना झाला असता, असे शिवसेनेचे म्हणणे आहे.

महागाईने मेटाकुटीस आलेल्या दारिद्यरेषेखालील कुटुंबांना रास्त दरात गहू आणि तांदूळ उपलब्ध करून देण्यात राज्याच्या अन्न व नागरी पुरवठा खात्याने अक्षम्य दिरंगाई दाखविली आहे. त्यामुळे गरीबांना सध्या बाजारातून एका किलोच्या गव्हासाठी 14 रुपये तर तांदळासाठी 18 ते 20 रुपये मोजावे लागत आहे, याकडे शिवसेनेचे आमदार कन्हय्यालाल गिडवाणी यांनी लक्ष वेधले आहे.

विशेष म्हणजे सरकारच्या मागणीनुसारच केंद सरकारने गहू व तांदळाचा कोटा मंजूर केला असताना तो का उचलला जात नाही, हे एक कोडे असल्याचे ते म्हणाले.

आंदोलनाचा इशारा

महाग दराने सामान्य ग्राहकाला गहू व तांदूळ खरेदी करावा लागत असून, या प्रकाराला कोण जबाबदार आहे, याची माहिती जनतेसमोर सरकारने उघड करावी, अशी मागणी विधिमंडळाच्या अर्थसंकल्पीय अधिवेशनात आपण विशेष उल्लेखाद्वारे केली होती. त्यास सरकारकडून उत्तर अपेक्षित आहे. या प्रश्ानवर सरकार उदासीनता दाखविणार असेल तर शिवसेनेला आंदोलनाशिवाय पर्याय नाही, असा इशारा गिडवाणी यांनी शेवटी दिला.

 
</text>
</doc>
