<doc>
<docno>1093454.cms.txt</docno>
<text>
 
महाराष्ट्र
प्लास्टिकपासून पेट्रोलची यशस्वी गाथा
[ Friday, April 29, 2005  08:08:18 pm]


वृत्तसंस्था

नागपूर : प्लास्टिकच्या कचऱ्यापासून पेट्रोल बनवण्याचा चंग एका महिलेने बांधला आणि वर्षानुवषेर् स्वत:ला प्रयोगशाळेत गाडून घेत त्यांनी तो पूर्णही केला. त्यांचा हा प्रकल्प देशातील अशा प्रकारचा पहिलाच प्रकल्प ठरला आहे.

अलका झाडगावकर हे त्या धडपड्या महिलेचे नाव. जी. एच. रायसोनी इंजिनिअरींग कॉलेजात त्या विभागप्रमुख आहेत.

प्लास्टिकच्या कचऱ्यापासून औद्योगिक वापरासाठीचे पेट्रोल बनवण्याचा प्रयोग त्यांनी 1994 मध्ये सुरू केला. पाच वर्षांच्या अथक परिश्रमानंतर 1999 मध्ये त्यांचा हा प्रकल्प पूर्णत्वास गेला.

केंदीय इंधन संशोधन संस्थेतील अधिकाऱ्यांच्या पथकाने 2001 मध्ये झाडगावकर यांचे संशोधन पाहिले. त्यांच्या कार्याला मिळालेली ती पहिली पावती ठरली.

त्यांच्या संशोधनामुळे प्रभावित होऊन या अधिकाऱ्यांनी त्याची व्यापक संशोधनासाठी शिफारस केली.

इंडियन ऑइल या तेलक्षेत्रातील बड्या कंपनीने झाडगावकर यांना आपल्या संशोधनाचे प्रात्यक्षिक सादर करण्यासाठी फरिदाबाद येथील संशोधन केंदात आमंत्रित केले.

इंडियन ऑइलचे संचालक डॉ. सुभान घोष यांनी त्यांचा हा शोध मान्य केला आणि झाडगावकर यांचे स्वप्न पूर्ण झाले.

 
</text>
</doc>
