<doc>
<docno>1093614.cms.txt</docno>
<text>
 
क्रीडा
सीमा सुरक्षा दलाची स्पधेर्तून हकालपट्टी
[ Friday, April 29, 2005  11:24:59 pm]


वृत्तसंस्था

मंुबई : मंुबई सुवर्णचषक हॉकी स्पधेर्तून माजी विजेत्या सीमा सुरक्षा दलाच्या संघाची हकालपट्टी करण्यात आली आहे.

आठ वेळा ही स्पर्धा जिंकणाऱ्या सीमा सुरक्षा दलाने मध्य रेल्वेला 1-0 असे हरविले पण सीमा सुरक्षा दलाने एम सिंग या चंदीगडच्या खेळाडूला उतरविले. हाच खेळाडू या स्पधेर्त पहिल्या दिवशी चंदीगडकडून खेळला होता. मध्य रेल्वेने याबाबत निषेध नोंदवला व स्पर्धा समितीने छायाचित्राच्या आधारे मध्य रेल्वेच्या बाजूने निर्णय दिला अशी माहिती मंुबई हॉकी असोसिएशनचे चिटणीस केहारसिंग यांनी दिली. एम.सिंग हा खेळाडू दोन संघांकडून खेळल्याचे छायाचित्रावरून स्पष्ट होते असे केहारसिंग यांनी म्हटले. संबंधित खेळाडूचे स्पष्टीकरण मागण्यात आले पण त्याने स्वत:चेच छायाचित्र ओळखण्याबाबत असमर्थतता दर्शविली. हे छायाचित्र आपल्या धाकट्या भावाचे असल्याचे तो म्हणाला. मध्य रेल्वेचे अपील उचलून धरून सीमा सुरक्षा दलाला स्पधेर्तून बाद करण्यात आल्याचे पत्रकात नमूद करण्यात आले आहे. मध्य रेल्वेचा संघ आता उपांत्यपूर्व फेरीत येत्या रविवारी भारतीय हॉकी फेडरेशनच्या ज्युनियर संघाशी लढत देईल.

इतर लढतीत पंजाब पोलिसांनी इंडियन ओव्हरसीज बँकेचा 6-0 असा धुव्वा उडविला. सरबजीत व रंजोधसिंग यांनी प्रत्येकी दोन गोल केले तर अमित संधू आणि जगबीरसिंग यांनी एकेक गोल नोंदविला, उपांत्यपूर्व फेरीत पंजाब पोलिसांची गाठ पडेल ती गतवेळच्या उपविजेत्या पश्चिम रेल्वेशी.

 
</text>
</doc>
