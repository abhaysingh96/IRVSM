<doc>
<docno>1092290.cms.txt</docno>
<text>
 
बहुतांची अंतरे
वह्याउत्पादक आणि मुलांवरील संस्कार!
[ Friday, April 29, 2005  12:06:01 am]


' शालोपयोगी वह्या महागणार ', ही बातमी वाचनात आली. वह्या उत्पादन करणाऱ्या व्यापारी संस्थांचे म्हणणे असे आहे की, राज्यात 100 टक्के साक्षरता व कॉलेजपर्यंतचे शिक्षण सार्वत्रिक व्हावे या उदिष्टाशी ' व्हॅट ' हा कर विसंगत आहे. साक्षरता आणि सार्वत्रिक शिक्षण याविषयी या व्यापारी संस्थांची भूमिका अगदी रास्त अशीच आहे. तथापि या संस्थांनी आणखी एका बाबीचा गांभीर्याने विचार करावा, असे सुचवावेसे वाटते.

शिक्षणाद्वारे राष्ट्रीय चारित्र्याची जोपासना विद्याथीर्वर्गात अगदी लहान वयातच होणे अत्यंत आवश्यक आहे, यावर सुज्ञ आणि विचारवंतांचे दुमत होणार नाही हे नक्की.

विद्याथीर्वर्गास गेली अनेक वषेर् ज्या वह्या पुरविल्या जात आहेत, त्यावर बहुतांशी नटनट्यांची, विशेषत: नट्यांची आकर्षक चित्रे छापलेली असतात. फारच थोड्या वह्यांवर प्रसिद्ध क्रिकेटपटूंची चित्रे असतात. विद्यार्थ्यांना त्या त्या नटीचे नाव, तिने कोणत्या चित्रपटांत कोणाबरोबर काम केले आहे व कोणती गाणी म्हटली आहेत याची माहिती तोंडपाठ असते. गाणीही तोंडपाठ असतात. या चित्रामुळे कोवळ्या वयातील विद्यार्थ्यांपुढे आपण कोणता आदर्श ठेवीत आहोत ?

अत्यंत सहजपणे राष्ट्रीय चारित्र्य घडविण्याच्या कामी या व्यापारी संस्थांना फार मोलाचे कार्य करता येणे सहज शक्य आहे. थोर पुरुष, समाजसेवक, शात्रज्ञ इ. ची चित्रे या वह्यावर छापणे योग्य ठरेल. ऐतिहासिक ठिकाणे, किल्ले यांचाही अंतर्भाव करता येईल. वहीच्या मागील कव्हरवर त्या त्या व्यक्तींची थोडक्यात ओळख करून देता येईल. सुरुवातीला यासाठी थोडे श्रम व मेहनत घ्यावी लागेल. परंतु ती एकदाच घ्यावी लागेल.

विद्यार्थ्यांपुढे ही चित्रे व माहिती सतत आल्यास त्याचा विद्याथीर् दशेतील जडणघडणीत निश्चितच चांगला उपयोग होईल. येत्या शैक्षणिक वर्षापासून वह्या उत्पादक व्यापारी संस्थांनी अशा प्रकारच्या वह्या विद्यार्थ्यांना उपलब्ध करून दिल्यास फार मोठे राष्ट्रीय जडणघडणीचे सत्कार्य केल्याचे श्रेय त्यांना मिळेल.

चंदकांत चिंतामण देशपांडे, कांदिवली, मुंबई

 
</text>
</doc>
