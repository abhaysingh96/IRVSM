<doc>
<docno>1092342.cms.txt</docno>
<text>
 
अर्थव्यवहार
इंडियन रेयॉनचा 40 टक्के लाभांश
[ Friday, April 29, 2005  12:34:34 am]


म. टा. उद्योग प्रतिनिधी)

मुंबई : इंडियन रेयॉन अॅण्ड इंडस्ट्रीज लि.ने मार्च 2005 अखेर संपलेल्या तिमाहीत निव्वळ नफ्यात 43.38 टक्के वाढ साध्य केली आहे. कंपनीने 10 रु. मूल्याच्या समभागांवर प्रत्येकी 4 रु., म्हणजे 40 टक्के लाभांश जाहीर केला आहे.

गेल्या तिमाहीत कंपनीने 489.59 कोटी रु.च्या एकूण उत्पन्नावर (आधीच्या वर्षातील याच तिमाहीत 403.42 कोटी रु. , 21.35 टक्के वाढ) 39.53 कोटी रु. निव्वळ नफा ( 27.57 कोटी रु.) मिळविला. मार्च 2005 अखेर संपलेल्या संपूर्ण आथिर्क वर्षात कंपनीचे एकूण उत्पन्न 1870.69 कोटी रु. (आधीच्या आथिर्क वर्षात 1591.62 कोटी रु.) व निव्वळ नफा 113.72 कोटी रु. ( 131.28 कोटी) होता.

इंडियन ओव्हरसीज बँकेच्या तिमाही नफ्यात दुप्पट वाढ

सरकारी क्षेत्रातील इंडियन ओव्हरसीज बँकेने 2004-2005 आथिर्क वर्षातील चौथ्या तिमाहीत निव्वळ नफ्यात दुपटीहून अधिक वाढ साध्य केली आहे. बँकेने आपल्या 10 रु. मूल्याच्या समभागावर गतवर्षासाठी 1 रुपया ( 10 टक्के) लाभांश जाहीर केला आहे. बँकेकडून मुंबई शेअर बाजाराला ही माहिती देण्यात आली. यापूवीर् बँकेने नोव्हेंबर 2004 मध्ये 14 टक्के हंगामी लाभांश दिला होता.

बँकेने गेल्या तिमाहीत 157.21 कोटी रु. निव्वळ नफा (आधीच्या वर्षातील याच तिमाहीत 77.34 कोटी रु.) मिळविला. मार्च 2005 अखेर संपलेल्या आथिर्क वर्षातील बँकेचे एकूण उत्पन्न 4590.85 (4494.76 कोटी रु.) व निव्वळ नफा 651.35 कोटी रु. ( 512.75 कोटी रु. , 27 टक्के वाढ) होता.

पटनी कम्प्युटर्सच्या नफ्यात 21.9 टक्के वाढ

मार्च 2005 अखेर संपलेल्या यंदाच्या पहिल्या तिमाहीत पटनी कम्प्युटर्सने निव्वळ नफ्यात 21.9 टक्के वाढ केली आहे. कंपनीने गेल्या तिमाहीत 68.22 कोटी रु. निव्वळ नफा (55.96 कोटी रु.) मिळविला.

तिमाहीतील कंपनीचे एकूण उत्पन्न 433.74 कोटी रु. (आधीच्या वर्षातील याच तिमाहीत 312.73 कोटी रु.) होते. कंपनीचे अध्यक्ष व मुख्य कार्यकारी अधिकारी नरेंद पटनी यांनी सांगितले की , ' फ्रंट एण्ड केपेबिलिटी ' व ' डिलिव्हरी इन्फ्रास्ट्रक्चर ' वाढविण्यासाठी कंपनीने सातत्याने गुंतवणूक केली असून, तिचा परतावा मध्यम कालावधीत मिळू लागणार आहे.

आंध्र बँकेच्या नफ्यात 12.2 टक्के वाढ

सरकारी क्षेत्रातील आंध्र बँकेने मार्च 2005 अखेर संपलेल्या आथिर्क वर्षात निव्वळ नफ्यात 12.2 टक्के वाढ साध्य केली आहे. बँकेने गतवर्षात 520.15 कोटी रु. निव्वळ नफा ( 463.50 कोटी रु.) मिळविला. बँकेच्या संचालक मंडळाने 15 टक्के अंतिम लाभांशाची शिफारस केली आहे. याआधीचा 15 टक्के हंगामी लाभांश धरून एकूण लाभांश 30 टक्के होतो. गेल्या आथिर्क वर्षातील बँकेचे एकूण उत्पन्न 3,026.81 कोटी रु. (आधीच्या आथिर्क वर्षात 2905.31 कोटी रु.) असल्याची माहिती अध्यक्ष नारायणस्वामी यांनी येथे दिली.

 
</text>
</doc>
