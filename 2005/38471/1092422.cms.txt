<doc>
<docno>1092422.cms.txt</docno>
<text>
 
महामुंबई
वीज कामगारांचा संप मागे
[ Friday, April 29, 2005  01:17:07 am]


म. टा. प्रतिनिधी

मुंबई : राज्य वीज मंडळाच्या एक लाख कर्मचाऱ्यांना 180 कोटी रुपयांची वेतनवाढ सन 2003 पासून देण्याचा प्रस्ताव व विभाजनाबाबत मुख्यमंत्र्याशी थेट चचेर्चे आश्वासन मिळाल्याने येत्या तीन मेपासूनचा बेमुदत संप तूर्त पुढे ढकलण्याचा निर्णय मंडळातील 14 कामगार संघटनांनी घेतला आहे.

राज्यातील लोडशेडिंगच्या पार्श्वभूमीवर जनतेच्या हालअपेष्टा वाढू नयेत यासाठी संप पुढे ढकलण्याचा निर्णय घेतला असल्याची माहिती वर्कर्स फेडरेशनचे नेते ए. डी. गोलदांज यांनी दिली. वेतनवाढीचा करार सन 2003 पासून प्रलंबित आहे. या बाबतच्या वाटाघाटीत प्रथम चालू वषीर्पासूनच हा करार करण्याचा प्रस्ताव मंडळाने ठेवला होता. पण त्यास कर्मचारी संघटनांनी विरोध केल्यावर पूर्वलक्षी प्रभावाने करार करण्याची तयारी मंडळाने आता दर्शविली आहे. तसेच एक लाख कर्मचाऱ्यांना 180 कोटी रुपयांची वाढ देण्याचा प्रस्ताव दिला आहे. मात्र त्यात वाढ करण्याची कर्मचाऱ्यांची मागणी आहे. याबाबतच्या वाटाघाटी अद्याप अपूर्ण असल्याचे गोलदांज यांनी सांगितले.

मंडळाच्या विभाजनाबाबत कर्मचारी संघटना व मुख्यमंत्री विलासराव देशमुख व उपमुख्यमंत्री आर. आर. पाटील यांंच्यात चर्चा झाल्यानंतरच अंतिम निर्णय घेतला जाईल, असे आश्वासन मंडळाने दिल्यावर संप पुढे ढकलण्यात आल्याची माहिती गोलदांज यांनी दिली.

 
</text>
</doc>
