<doc>
<docno>1093453.cms.txt</docno>
<text>
 
महाराष्ट्र
सदोष पद्धतीमुळे प्राणीगणना फोल
[ Friday, April 29, 2005  08:07:14 pm]


रोहित गावकर

ओरोस : दर चार वर्षांनी होणारी प्राणीगणना यंदा अनेक भागांत अवेळी झालेला पाऊस आणि प्राणीगणनेच्या पारंपरिक जुनाट पद्धतीमुळे फोल ठरली आहे.

कोकणसह पश्चिम महाराष्ट्रात केलेल्या व्याघ्रगणनेवर पावसाचा विपरित परिणाम होऊन वाघांच्या पायाचे अचूक ठसे मिळवणे वन अधिकाऱ्यांना अवघड बनले आहे, अशी माहिती उपवनसंरक्षक भाऊसाहेब खैरे यांनी दिली.

राज्याच्या वन विभागाने हा उपक्रम राबवला खरा ; पण 2000 पासून वन्यप्राणी गणनेच्या खर्चासाठी सरकारकडून अनुदान मिळाले नसल्याने हा उपक्रम किती काटेकोरपणे राबवला गेला, याबद्दल शंकाच आहे. आधी खर्च करा, मग अनुदान देऊ, अशी सरकारची भूमिका आहे. मात्र , 2000 च्या प्राणीगणनेचेही अनुदान अद्याप मिळाले नाही, अशी तक्रार उपवनसंरक्षक अशोककुमार खडसे यांनी केली.

राज्यातील प्राण्यांची आकडेवारी मेअखेरपर्यंत पुढे येईल. मात्र, या गणनेच्या जुनाट पद्धतीमुळे त्यात फार मोठी तफावत असण्याची शक्यता खडसे यांनी व्यक्त केली. अन्य देशांत वन्य प्राणी गणेनसाठी मोठा खर्च केला जातो. ' कॅमेरा ट्रॅपिंग ' सारखे आधुनिक तंत्रज्ञान प्राण्यांची संख्या मोजण्यासाठी वापरले जाते. आपल्याकडे काच, प्लास्टर ऑफ पॅरिस, लाकडी पट्ट्या, टेस पेपरचा वापर करून व्याघ्रगणना केली जाते. त्यात अनेकदा एकाच प्राण्याची दोनदा किंवा तीनदा गणना होण्याची शक्यता असते.

व्याघ्रगणनेबाबत वन कर्मचारी आणि प्राणीप्रेमी कार्यर्कत्यांबरोबरच कॉलेज विद्यार्थ्यांना आठ दिवस प्रशिक्षण देण्यात आले. मात्र, या खचिर्क उपक्रमासाठी कोणतेही अनुदान देण्यात आले नाही. त्यामुळे दैनंदिन खर्चातूनच हा उपक्रम राबवण्यात आला. जंगलात होणाऱ्या दुर्घटना, वन्य प्राण्यांची शिकार याकडे सरकारने कमालीचे दुर्लक्ष केल्याने वन्य प्राण्यांबद्दलची आत्मियताच उरलेली नाही. या प्राण्यांच्या सुरक्षिततेसाठी कोणत्याही प्रकारचे व्यवस्थापन नाही. परदेशांप्रमाणे आपल्याकडेही ' अॅनिमल टास्क फोर्स ' स्थापन करण्याची गरज आहे, असे खडसे म्हणाले. व्याघ्र गणनेच्या पहिल्या टप्प्यात बिबळ्यांची सर्वाधिक संख्या रत्नागिरी आणि सिंधुदुर्ग जिल्ह्यांत आढळून आले आहेत, अशी माहिती वन खात्यातफेर् देण्यात आली.

 
</text>
</doc>
