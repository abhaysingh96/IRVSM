<doc>
<docno>1093625.cms.txt</docno>
<text>
 
महामुंबई
हेल्मेटसक्तीचा अहवाल जूनअखेरीस देणार
[ Friday, April 29, 2005  11:44:38 pm]


म. टा. प्रतिनिधी

मुंबई : मुंबई व ठाणे शहरातील हेल्मेटसक्तीची अमलबजावणी कितपत सफल झालेली आहे याची माहिती कोर्टाच्या उन्हाळी सुट्टीनंतर तीन आठवड्यात सादर केला जाईल असे राज्य सरकारच्या वतीने शुक्रवारी हायकोर्टास सांगण्यात आले.

मुंबई शहरात एक एप्रिलपासून हेल्मेट सक्तीचे करण्याचा आदेश हायकोर्टाने सरकारला दिला होता. या आदेशाची अमलबजावणी कितपत होत आहे, त्यास सफलता मिळते आहे किंवा नाही याबाबत सरकारने आपला अहवाल कोर्टाला सादर करणे अपेक्षित होते. मात्र अद्याप संबंधित माहिती गोळा करण्याचे काम पूर्ण झाले नसल्याने हा अहवाल देता येत नसल्याचे सरकारी वकील मालवणकर यांनी मुख्य न्यायमूतीर् दलवीर भंडारी आणि न्या. शरद बोबडे यांच्या खंडपीठास सांगितले. जूनच्या अखेरीस सादर केल्या जाणाऱ्या या अहवालात कायदा मोडणाऱ्यांवर केलेल्या कारवाईचीही माहिती असणार आहे. हायकोर्टाच्या आदेशानुसार उर्वरित महाराष्ट्रात एक जुलै 2005 पासून हेल्मेटसक्ती अमलात येणार आहे.

 
</text>
</doc>
