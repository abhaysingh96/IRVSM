<doc>
<docno>1093531.cms.txt</docno>
<text>
 
देश-विदेश
भारतीय भाषांचे फॉन्ट सक्तीचे
[ Friday, April 29, 2005  09:39:25 pm]


वृत्तसंस्था

नवी दिल्ली : कम्प्युटरची निमिर्ती करताना भारतातील कंपन्यांना सर्व प्रमुख भारतीय भाषांचे फॉन्ट लोड करणे सक्तीचे करण्याचा विचार सरकार करीत आहे, अशी माहिती केंदीय आयटी मंत्री दयानिधी मारन यांनी दिली.

केंद सरकार भारतीय भाषांच्या फॉन्टचे मोफत वितरण करीत आहे. ते पूर्ण झाल्यानंतर आयबीएम, एचसीएल सारख्या कंपन्यांवर फॉन्ट वापरणे सक्तीचे करण्यात येईल. भारतात फक्त पाच टक्के लोकच इंग्रजी बोलतात. त्यामुळे कम्प्युटरचे फायदे सर्वसामान्यांपर्यंत पोहोचवण्यासाठी हे पाऊल उचलण्यात येतेय ', असे मारन यांनी स्पष्ट केले. एकूण बावीस भारतीय भाषांचे फॉन्ट वितरित करायची ही योजना आहे. त्यापैकी तामिळचे फॉन्ट गेल्याच महिन्यात आणण्यात आले. तर हिंदीचे फॉन्ट पुढच्या महिन्यात येतील. इतर सगळे फॉन्ट सहा महिन्यांतच आणण्याची तयारी पूर्ण झाली आहे.

 
</text>
</doc>
