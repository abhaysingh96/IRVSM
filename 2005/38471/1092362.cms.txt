<doc>
<docno>1092362.cms.txt</docno>
<text>
 
देश-विदेश
बागलीहार धरणाच्या वादात जागतिक बँकेची मध्यस्थी?
[ Friday, April 29, 2005  12:42:20 am]


वृत्तसंस्था

नवी दिल्ली : भारत आणि पाकिस्तान यांच्यात वादाचा मुद्दा बनलेल्या बागलिहार धरण प्रकरणात तटस्थ तज्ज्ञ नेमण्याची शिफारस जागतिक बँकेने केली आहे. पाकिस्तानने तीन महिन्यांपूवीर् जागतिक बँकेकडे याप्रकरणी हस्तक्षेप करण्याची मागणी केली होती.

जागतिक बँकेने गुरुवारी दोन्ही देशांना तज्ज्ञांची नावे पाठवली असून, दोन आठवड्यांत त्यातून तिघांची निवड करण्याची सूचना केली आहे. नावाबाबत दोन्ही देशांत एकमत झाले नाही, तर बँकच तज्ज्ञांची निवड करेल.

जम्मू काश्मीरमधील चिनाब नदीवर 450 मेगावॅटच्या संकल्पित जलविद्युत प्रकल्पामुळे दोन्ही देशांत वाद सुरू झाला आहे. जागतिक बँकेच्या या शिफारशी अव्यवहार्य आणि अन्याय्य असल्याचा दावा भारताने केला आहे. तर हा वाद दोन्ही देशांमधील तांत्रिक चचेर्तून सुटू शकेल, अशी प्रतिक्रिया परराष्ट्र खात्याचे नवतेज सिंग यांनी व्यक्त केली आहे.

 
</text>
</doc>
