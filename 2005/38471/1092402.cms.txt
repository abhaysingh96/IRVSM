<doc>
<docno>1092402.cms.txt</docno>
<text>
 
महाराष्ट्र
मोफत वीज योजना सरकारने त्चरित बंद करावी
[ Friday, April 29, 2005  01:04:21 am]


म. टा. प्रतिनिधी

पुणे : खासगी उद्योजकांबरोबर केलेल्या समजुतीच्या करारांमध्ये अधिक पारदर्शकता असायला हवी, अशी अपेक्षा व्यक्त करून विजेची राज्यातील सद्यस्थिती बघता शेतीसाठी देण्यात येणारी मोफत वीज त्वरेने बंद करण्याचा अप्रिय निर्णय सरकारने घेणे गरजेचे असल्याचे मत माजी केंदीय गृहसचिव डॉ. माधव गोडबोले यांनी मांडले आहे.

राज्यातील गंभीर वीजटंचाई लक्षात घेऊन वीजनिमिर्तीसाठी सरकारने अनेक खासगी उद्योजकांशी समजुती करार केले असले, तरीही त्यातील अनेक बाबींविषयी सरकारने स्पष्टीकरण देण्याची मागणी त्यांनी केली.

वीज कायदा 2003 च्या तरतुदींनुसार वीजनिमिर्ती करण्याची तयारी दर्शवणाऱ्या कंपन्यांना कोणाच्याही परवानगीची आवश्यकता नसताना सरकारने कोणत्या गृहितकांवर करार केले आहेत, ते जनतेसमोर उघड करायला हवेत, अशी मागणी त्यांनी केली.

वीजनिमिर्ती प्रकल्पात सरकारची वित्तीय अथवा इतर कोणत्या प्रकारची गुंतवणूक आहे, हे देखील वेळीच स्पष्ट होण्याची गरज असल्याचेही गोडबोले यांनी सांगितले.

गेल्यावर्षी शेतकऱ्यांकडून झालेल्या वीज मागणीशी तुलना करता यंदा त्यामध्ये मोठी वाढ झाली असून मोफत विजेच्या धोरणाचा पुनविर्चार करून ती वेळीच बंद करायला हवी, अशी सूचना त्यांनी केली. राज्य वीज मंडळाच्या आथिर्क हालाखीच्या स्थितीमुळेच खासगी क्षेत्रातून होणाऱ्या भांडवली गंुतवणुकीवर परिणाम झाला असल्याचे त्यांनी स्पष्ट केले.

राज्यातील विजेची परिस्थिती सुधारण्याकरता वीज वहन आणि वितरणातील 36 टक्क्यांहून अधिक असणारी तूट कमी करणे, वीज थकबाकीदारांकडून वेळेत थकित रकमेची वसुली करणे, काही ग्राहकवर्गांना देण्यात येणाऱ्या सवलतींमध्ये कपात आणि वीज बचत असे उपाय योजावेत, असे गोडबोले यांनी नमूद केले.

 
</text>
</doc>
