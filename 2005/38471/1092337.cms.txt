<doc>
<docno>1092337.cms.txt</docno>
<text>
 
क्रीडा
पेसची सलामीला गाठ डस्टॉवशी
[ Friday, April 29, 2005  12:33:12 am]


वृत्तसंस्था

जयपूर : डेव्हिस चषक टेनिस स्पधेर्तील उझबेकिस्तानविरुद्धच्या सलामीच्या लढतीत लिअँडर पेसची गाठ फरूख डस्टॉवशी पडणार आहे. आशिया - ओशनिया डडेव्हिस चषक टेनिस स्पधेर्तील दुसऱ्या फेरीची लढत शुक्रवारपासून सुरू होत आहे.

एकेरीच्या दुसऱ्या सामन्यात प्रकाश अमृतराची गाठ डेनिस इस्टोमिनशी पडणार आहे.

जय क्लब कोर्टवर होणाऱ्या या लढतीत लिअँडर पेस आणि महेश भूपती या अनुभवी जोडीचा मुकाबला इस्टोमिन आणि मुराद इनोयटॉव यांच्याशी होणार आहे. हा सामना शनिवारी होईल. रविवारी परतीच्या एकेरीत प्रकाश विरुद्ध डस्टॉव आणि पेस विरुद्ध इस्टोमिन असे सामने रंगतील.

शुक्रवारी आणि रविवारी सामने सकाळी 10 वाजता सुरू होतील. तर शनिवारचा दुहेरोचा सामना दुपारी 12 वाजता सुरू होईल.

कागदावर तर पाहुण्यांच्या तुलनेत भारताचा संघ भारी दिसतोय पण तरूण खेळाडूंचा समावेश असलेला उझबेकीस्तानचा संघ यजमान भारताला कडवी झंुज देईल असे महेश भूपतीला वाटते.

कागदावर आम्ही तगडे वाटत असलो तरी तरूण उझबेकी खेळाडू कडवा संघर्ष करतील असे सांगून भूपती म्हणाला, लिअँडर पेससह त्याची दुहेरीत ताटातूट झाली असली तरी डेव्हिस चषकातील दुहेरीच्या लढतीत याचा काही परिणाम होणार नाही.

मी लिअँडरसह बरीच वर्ष खेळलोय आणि कोर्टवर उतरताक्षणीच आमची जोडी छान जमते असे भूपती म्हणाला. याच कोर्टवर त्याने डेव्हिस चषक स्पधेर्त भारतातफेर् पदार्पण केले होते. मी फक्त दुहेरीवरच लक्ष केंेदीत केले अन एकेरीकडे लक्ष देत नाहीए असे त्याने स्पष्ट केले.पेसनेही त्याच्याशी सहमती दर्शविली. पेसच्या मते उझबेकीस्तानचा संघ भारताला तगडी लढत देऊ शकतो. त्यांना कठोर परिश्ाम करायची सवय असते त्यामुळे ते कडवी लढत देऊ शकतील असे पेसला वाटते. आम्हाला त्यांच्याशी खेळताना दक्षता घ्यावी लागेल असेही पेसने सांगितले.

येथील कडक उन्हाळा लक्षात घेता आम्हाला विशेष काळजी घ्यावी ती ताकद राखून ठेवण्याची. उन्हात उगाचच ताकद वाया घालवण्यात अर्थ नाही असे पेस म्हणाला. पाहुण्यांचा कर्णधार वादिम कुत्स्नेको एकेरीत खेळत नसल्यामुळे पेसने आश्चर्य व्यक्त केले. वादिमला भारतातील स्पर्धांचा अनुभव त्याला आहे शिवाय तोे एकेरीत खेळत नाही याचे पेसला नवल वाटतेय. पेसला उझबेकी खेळाडूंशी खेळण्याची पाळी कधी आली नसली तरी त्याचे इतर सहकारी मात्र उझबेकी खेळाडूंशी खेळले आहेत असे पेसने बोलून दाखवले.

सवोर्त्तम संघ उतरवण्याचा मानस त्याने व्यक्त केला. ऑस्ट्रेलियात त्याचा पाय मुरगळला होता पण आता तो पूर्ण बरा झाला असून त्याला लय सापडली आहे. सराव केल्यामुळे त्याचा आत्मविश्वास दुणावलाय.

हर्ष माकंड, प्रकाश अमृतराज हे खेळाडू फॉर्मात आहेत. येथे अवेळी पडलेल्या पावसाने कोर्ट नरम झाली आहेत, त्यामुळे चेंडूला उसळी मिळणार नाही व ही बाब भारताच्या पथ्यावर पडेल असे पेसला वाटते. येथील कोर्ट पेसला नेहमीच फलदायी ठरली आहेत. एकेरीत उझबेकी खेळाडू चांगला खेळ करतील अशी अपेक्षा आहे.

पेस, भूपती ही नामांकित जोडी आहे पण एकेरीत आमची बाजू चांगली होती.हिरवळीच्या कोर्टवरील सरावामुळे आमचा आत्मविश्वास दुणावलाय असे उझबेकीस्तानच्या कर्णधाराने सांगितले. डेव्हिस चषकात भारताचे रँकिंग वरचे असले तरी आम्ही कामगिरीत कमी पडणार नाही असे पाहुण्यांच्या कर्णधाराने सांगितले. हार्ड तसेच क्ले कोर्टवर खेळायची आम्हाला सवय आहे असे त्याने नमूद केले. डेव्हिस चषक स्पधेर्त खेळताना परिस्थिती निराळी असते, सांघिक कामगिरी निर्णायक ठरते. एकेरीत हर्ष मांकडला उझबेकी खेळाडूने हरवले आहे पण डेव्हिस चषकात याचा काही परिणाम होणार नाही असे कुत्स्नेको म्हणाला. हिरवळीच्या कोर्टवर प्रकाश अमृतराज, हर्ष मांकडचा खेेळ बहरेल अशी आशा आहे पण आम्हाला हलके लेखू नका असे कुत्स्नेको म्हणाला.

 
</text>
</doc>
