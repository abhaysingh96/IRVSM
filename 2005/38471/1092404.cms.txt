<doc>
<docno>1092404.cms.txt</docno>
<text>
 
महाराष्ट्र
बडव्यांच्या मक्तेदारीविषयी मंत्रिमंडळात चर्चा होणार?
[ Friday, April 29, 2005  01:04:54 am]


म. टा. वृत्तसेवा

पंढरपूर : विदोही सांस्कृतिक चळवळीने सुरू केलेल्या बडवे- उत्पात हटाव आंदोलनाला राज्य सरकारकडून सकारात्मक प्रतिसाद मिळाला असून उपमुख्यमंत्री आर. आर. पाटील यांच्याशी समाधानकारक चर्चा झाल्याची माहिती या संघटनेचे अध्यक्ष पार्थ पोळके व सरचिटणीस भारत पाटणकर यांनी ' म. टा. ' ला दिली. नुकत्याच झालेल्या ' निशा पोरटे खून प्रकरणा ' चा उल्लेखही या चचेर्त झाल्याचे समजते.

बडवे हटाव आंदोलनाचा भाग म्हणून ' विदोही ' च्या कार्यर्कत्यांनी बुधवारी मंत्रालयासमोर धरणे धरण्यात आले. आंदोलकांच्या शिष्टमंडळाशी उपमुख्यमंत्र्यांनी चर्चा केली. बडवे- उत्पात समाजांची वंशपरंपरागत मक्तेदारी मान्य करणे म्हणजे वारकरी विचारांना आणि राज्यघटनेलाही मान्य नसलेल्या जातिव्यवस्थेला सरकारनेच प्रोत्साहन देणे. सध्याची सरकारनियुक्त मंदिर समिती वारकरी विचारांशी बांधील आणि सुसंगत नसल्याने वारकऱ्यांमधून निवडणूक घेऊन मंदिराचा कारभार त्यांच्या ताब्यात देणे योग्य ठरेल, अशी या आंदोलनाची प्रमुख मागणी आहे.

या मागण्या मुख्यमंत्र्यांशी चर्चा केल्यानंतर मंत्रिमंडळापुढे चचेर्साठी ठेवल्या जातील, असे उपमुख्यमंत्री पाटील शिष्टमंडळाला म्हणाले.

याखेरीज, होळीच्या दिवशी विठ्ठलाच्या प्राचीन मूतीर्ला घातलेल्या रंगीबेरंगी श्रीखंडांच्या अभिषेकाची चौकशी का थांबवण्यात आली, अशी तक्रारही संघटनेच्या शिष्टमंडळाने पाटील यांच्याकडे केली ; त्यावर या अभिषेकाची संपूर्ण माहिती मागवण्याचे आश्वासन पाटील यांनी दिल्याचे भारत पाटणकर यांनी सांगितले. नुकतेच एका बडव्याच्या घरात एका महिलेचा मृतदेह सापडल्याचे प्रकरण, गोपाळ बडवेने तीर्थकुंडात केलेली लघुशंका, श्रीखंड अभिषेक, अशा घटनांनी वारकऱ्यांमध्ये संतप्त प्रतिक्रिया असल्याचे शिष्टमंडळाने उपमुख्यमंत्र्यांच्या निदर्शनास आणले.

वारकरी संस्कृती आणि जीवनदृष्टीसाठी महत्त्वाच्या असलेल्या या ' बडवे-उत्पात मक्तेदारी हटाव ' आंदोलनाचा पुढला टप्पा म्हणून राज्यभरातील लाखो नागरिकांच्या सह्यांचे निवेदन आषाढी एकादशीपूवीर् सरकारला दिले जाईल, असे पाटणकर यांनी सांगितले.

शिष्टमंडळात आदिवासी वारकरी विभाग प्रतिनिधी राजू पांढरा आणि सीमा भागतील प्रतिनिधी अॅड. शिवानंद शिरगुप्पे यांचाही समावेश होता.

 
</text>
</doc>
