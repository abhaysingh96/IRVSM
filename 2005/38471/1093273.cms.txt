<doc>
<docno>1093273.cms.txt</docno>
<text>
 
सदर
फाजील स्वप्नांचा अट्टहास
[ Friday, April 29, 2005  05:22:38 pm]


अकरावीचा रिझल्ट लागला. ओळखीच्या एका दाम्पत्याच्या मुलीला 92 टक्के मार्क मिळाले. शेजाऱ्यांनी कौतुकाने मुलीला विचारले , ' मग सीमा पुढे काय करायचं ठरवलंयस '... ' मी डॉक्टर होणार ' या सीमाच्या उत्तराला तिच्या आईकडून पाठीत जोरदार धपाटा मिळाला. ' खबरदार, असा जीवघेणा विचार करशील तर ' आई म्हणाली. आज प्रत्येक मध्यमवगीर्यांच्या घरी हेच चित्र दिसत असणार. कारण आपण डॉक्टर किंवा इंजिनीअर होण्याची इच्छा बाळगण्याचा माज करू नये. अरे जरा, अंथरूण पाहून पाय पसरावा. उगाच आपली लायकी नसताना अशी अभद स्वप्नं पाहायची ?

काही वर्षांपूर्वी हे स्वप्न पाहणं ठीक होतं. पण आता डॉक्टर किंवा इंजिनीअर होणं ही केवळ श्रीमंतांची मक्तेदारी आहे. हे लोक बँकेत, मंत्रालयात, पोस्टात, म्युनिसिपाल्टीत नोकरीसाठी चपला झिजवतात का, मग तुम्ही त्यांच्या फिल्डमध्ये लुडबूड का करता ? आता तर सरकारनेच हे आपल्याला पटवून देण्याचा इतका प्रामाणिक प्रयत्न केला आहे, मग सोडा की, हा फाजिल अट्टहास!

बारावीच्या परीक्षा सध्या इडियॉटिक आणि युसलेस आहेत, हे माहीत असूनही तुम्ही चांगले मार्क्स मिळावेत म्हणून तुम्ही मुलांना अहोरात्र राबवता. वर कर्ज काढून कोचिंग क्लासेसवर पैसे वाया घालवता. अरे श्रीमंतांच्या गोंडस मुलांना इतकी मेहनत नाही झेपत! सरकारला कळतं तुम्हाला नाही कळत का मूर्खांनो!!

' सीईटी ' हे पहिल्यांदा ऐकलं तेव्हा तुमच्यातील बऱ्याच जणांनी सरकारचं कौतुक केल्याचं ऐकलं. माझ्या एका मित्राला वाटलं की, सरकारने मुलांचा परीक्षेनंतरचा ताण कमी करायला ' श्वञ्ज ' हा स्पीलबर्गचा चित्रपट पाहायचा गोड सल्ला दिला आहे. ' स्द्गद्ग श्वञ्ज ' हा सल्ला मग त्याने कित्येक विद्यार्थ्यांना दिला. व्हिडिओ लायब्ररीवाल्याने सरकारच्या नावाने तोरणं लावली.

90-95 टक्के मार्क्स मिळवायचात तुम्ही बारावीला... काय गरज आहे. 50 टक्के मिळवून पुढे डॉक्टर किंवा इंजिनीअर झालात. तर मरतात त्याहून खूप जास्त माणसं मरणार आहेत का किंवा कोसळतात त्याहून खूप जास्त ब्रिजेस आणि बिल्डिंग्ज कोसळणार आहेत का, पन्नास टक्के मार्क्स हा निकष ठेवल्यामुळे किती लोक सीईटीला बसू शकतील. हे तुम्हाला कळत नाही ? अन् प्रत्येक विद्यार्थ्यामागे सरकारला 915 रुपयांची बहुमोल मदत मिळते...देशाच्या विकासात तुमचाही खारीचा वाटा!

915 रुपयांची सीईटी देऊन तुम्ही गप्प बसत नाही. तुम्हाला ही भीती जास्त विद्याथीर् डॉक्टर आणि इंजिनीअर होण्याची ईर्ष्या बाळगणार मग तुम्ही डीम्ड युनिव्हसिर्टीच्या प्रवेशपरीक्षांचे फॉर्म्स मागवणार, पाचशे रुपये फॉर्म्स आणि एक हजार रुपये प्रवेशपरीक्षा शुल्क!!! अशा पाच-सहा कॉलेजेसमध्ये तुम्ही पैसे भरता आणि आयुष्यभराच्या मिळकतीची राखरांगोळी करता. बरं या प्रवेश परीक्षांनंतरही अॅडमिशन मिळेल, याची शाश्वती नाही. कारण श्रीमंतांनी अमाप पैसा मिळवण्यासाठी खूप मेहनत केली आहे. हे पैसे ते आपल्या गुणवत्तेने कमी असलेल्या मुलांसाठी डोनेशन म्हणून देणार नाहीत का ?

तर सुरुवातीला म्हटल्याप्रमाणे असली फाजिल स्वप्नं बघण्याचा अट्टहास टाळल्यास आपले बरेच पैसे वाचू शकतात... अरे हो, हे आटिर्कल लिहिता लिहिता सीमाच्या आईचा फोन येऊन गेला. खुशीत होती ती म्हणाली , ' सीमाच्या डोक्यात प्रकाश पडला, तिने डॉक्टर होण्याचा बेत रद्द केलाय. नर्सेस ट्रेनिंगच्या कुठल्या तरी कॉलेजचा फॉर्म तिने मागवलाय ' च्यायला! या देशात कुत्र्या-मांजराचा जन्म घेतलेला परवडला, मध्यमवगीर्य नको!

महेश मांजरेकर

 
</text>
</doc>
