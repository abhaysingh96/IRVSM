<doc>
<docno>1093267.cms.txt</docno>
<text>
 
महामुंबई: मुंबई टाइम्स
स्टार को मोना मिली
[ Friday, April 29, 2005  05:17:29 pm]


ती अखंड बोलते. कुठे, कधी थांबायचं हा निर्णय तिचाच असतो. आपण फक्त ऐकायचं. तिच्या सुपरफास्ट एक्स्प्रेसच्या वेगाबरोबर स्वत:ला अॅडजस्ट करण्याचा प्रयत्न करायचा. आले, बोलले, गेले, असा तिचा आवेश असतो. वावटळ आल्यानंतर तिच्या खुणा इथेतिथे विखुरतात, तसेच हिचे शब्द रेंगाळत राहतात. स्टार प्लसवरच्या ' मिली ' मध्ये तिचा एकूण अवतार बघितलात, तर तुमच्याही लक्षात येईल. शिस्तीच्या बडग्याखाली हसणं हरवून गेलेल्या कुटुंबाला रोब दाखवून माणुसकीचा मंत्र शिकवणारी मिली. ही ' मिली ' म्हणजे मोना वासू.

मिली आणि मोना यांच्यात एरवीसुद्धा साम्य आहे. हे तीसुद्धा मान्य करते. ' मिली जितकी गोड स्वभावाची आहे, तितकीच स्ट्रेट फॉरवर्ड आहे. अगदी माझ्यासारखी. माझ्यासारखी बबली मीच! आयुष्य छान एन्जॉय करायला मला आवडतं. मी एकदम बिनधास्त आहे. आय वॉक लाइक अ गुंडा. मी ब्लण्ट आहे, रुड आहे. '

का असू नये ? मुंबईत एकटीने राहायचं म्हणजे थोडं आक्रमक असावं लागतंच. दोन वर्षांपूवीर् मोना दिल्लीहून मुंबईत आली. सोशिओलॉजीमध्ये ग्रॅज्युएशन करूनही हिला व्हायचं होतं अभिनेत्री. मुंबईला आल्यावर पहिल्या वषीर् फक्त अॅडफिल्म्सवर समाधान मानावं लागलं. स्टार गोल्डसाठी ट्रॅवल शो करत असतानाच ' मिली ' वाल्यांना तिचा शोध लागला. तिच्या व्यक्तिमत्त्वात असणारा चुलबुलेपणा ' मिली ' साठी परफेक्ट होता. मोना म्हणते , ' मिलीसारखी मुलगी समाजात अभावानेच आढळते. या सीरिअलमधून भारतीय कुटुंबव्यवस्थेचं महत्त्व जपण्याचा प्रयत्न केला आहे. आऊटडेटेड समजल्या जाणाऱ्या मूल्यांची उजळणी केली आहे. नाव वगळता याचं जया बच्चन यांच्या मिली सीरिअलशी काहीही साम्य नाही. '

मोनासमोर कधी ' टीव्ही अॅक्ट्रेस ' हा शब्द उच्चारू नका. ' अॅक्टिंग ही कोणत्याही माध्यमाशी निगडित नसते. सीरिअलमध्येच अभिनय असतो, हे कोणी सांगितलं तुम्हाला ? कॉलेजमध्ये असल्यापासून मी थिएटर करतेय. त्या अनुभवाचा ' मिली ' मध्ये उपयोग होतोय. टायटल रोल करण्यात कोणतं चॅलेंज असतं, हे लक्षात येतंय. याचं प्रेशर येत नाही, पण मला जबाबदारीची जाणीव नक्कीच झालीये ,' मोना स्पष्टपणे सांगते.

मुंबईतल्या वास्तव्याने तिला बरंच काही शिकवलं आहे. तिला मुंबई अतिशय आवडते. इथे तिला सुरक्षित वाटतं. दिवसभराच्या शूटिंगपासून नाइटलाइफपर्यंत सगळं हॅपनिंग असल्याने मोना इथे चांगलीच रमली आहे. ' दिल्लीला गेल्यावर कंटाळा येतो ,' असं ती म्हणते. चिंता हिच्यापर्यंत पोहोचत नसाव्या की काय, असं वाटतं. कास्टिंग काऊचपासून स्टिंग ऑपरेशनपर्यंत कोणत्याही विषयावर ती बेधडक बोलते. ' कास्टिंग काऊच प्रकरणाचा इतका हल्लागुल्ला का करायचा ? जे होतं, ते दोघांच्या मजीर्ने. मुलींना अशा ऑफर्स येतात. पण अंतर किती ठेवायचं, हा निर्णय मुलींनीच घ्यायचा असतो. ' विमेन एक्स्प्लॉयटेशन ' ऐवजी याला मी ' मेन्स वीकनेस ' असं म्हणेन. मुंबईत तुम्ही करिअर करण्यासाठी आला आहात, तर स्वत:चं हसं करून घेऊ नका ,' मोना सांगते.

अॅक्टिंगविषयी तिने काहीही ठरवलेलं नाही किंवा तिला त्याबद्दल एवढ्यातच काही बोलायचं नाही. त्या व्यतिरिक्त मात्र तिचे बरेच प्लॅन्स आहेत. तिला एक पॉश कॉफी शॉप सुरू करायचंय, हॉस्पिटल बांधायचंय आणि सुंदरसं फार्म हाऊस घ्यायचंय. ही म्हणे हिची महत्त्वाकांक्षा! ती पुढे बराच वेळ त्याबद्दल बोलत राहते...

श्वेता

 
</text>
</doc>
