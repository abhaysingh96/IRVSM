<doc>
<docno>1092426.cms.txt</docno>
<text>
 
महामुंबई
तगड्या इच्छुकांमुळे रखडला विस्तार
[ Friday, April 29, 2005  01:18:24 am]


सुकृत खांडेकर

मुंबई : तीन मंत्रीपदांसाठी एक डझन तगडे इच्छुक स्पधेर्त उतरल्यामुळे आणि कोणाला मंत्रिमंडळात घ्यावे यावर काँग्रेसमधे एकवाक्यता होत नसल्याने राज्य मंत्रिमंडळाचा विस्तार गुरूवारी रात्रीपर्यंत रखडल्याचे स्पष्ट झाले.

पुण्याचे आमदार व माजी राज्यमंत्री बाळासाहेब शिवरकर यांच्यासाठी मुख्यमंत्र्यानी पक्षश्रेष्ठींकडे आग्रह धरला पण खासदार सुरेश कलमाडी गटाने शिवरकरांच्या नावाला शेवटपर्यंत कठोर विरोध दर्शविला. सिनीअर म्हणून अनंतराव थोपटे किंवा चंदकांत छाजेड अथवा कोणालाही मंत्री करा पण शिवरकर नको, अशी भूमिका कलमाडी गटाने घेतल्याचे समजते.

मंत्रिमंडळ विस्ताराच्या शर्यतीत शेवटच्या टप्प्यात सहाजणांची नावे होती. मराठवाड्यातून राजेंद दर्डा, मधुकर चव्हाण, खानदेशातून रोहिदास पाटील, अमरिश पटेल आणि पश्चिम महाराष्ट्रातून प्रकाश आवाडे, शिवरकर अशी नावे अंतिम फेरीत होती. दर्डा यांचे नाव बाजूला पडले तर रोहिदास पाटील, चव्हाण यांचे नाव दूर झाले तर पटेल आणि आवाडे यांचे नाव बाद झाले तर शिवरकर यांचा समावेश होईल, असे गणित मांडण्यात येत होते.

मुख्यमंत्री गुरुवारी सकाळी दिल्लीहून मुंबईत आल्यावर दोन पाटील व एक दर्डा यांचा मंत्रिमंडळात समावेश होईल अशा चचेर्ला उधाण आले होते. नाशिकच्या शोभा बच्छाव यांनाही आपला मंत्रिमंडळात समावेश होईल, अशी शेवटपर्यंत आशा होती. शोभा बच्छाव किंवा कोल्हापूरचे पी. एन. पाटील यांचे नाव शर्यतीत नव्हते, असे मुख्यमंत्र्यांच्या निकटवतीर्यांकडून समजले. विधानसभेवर प्रथमच निवडून आलेल्या आमदारांचा मंत्री म्हणून विचार करू नये, असे ठरविण्यात आल्याने ही दोन्ही नावे बाद झाली, असे समजले.

गोविंदराव आदिक हे मंत्रिमंडळात येण्यासाठी खूप उत्सुक आहेत, पण प्रदेशाध्यक्ष प्रभा राव यांनी त्यांच्यासाठी आग्रह धरला नाही, असे समजले. कृपाशंकर सिंग यांनीही दिल्लीत मोठी फिल्डिंग लावली होती, पण केंदीय क्रीडा मंत्री सुनील दत्त व मुंबई काँग्रेसचे अध्यक्ष खासदार गुरूदास कामत यांनी त्यांच्या नावाला विरोध केल्याचे समजले. मुख्यमंत्रीपदाची महत्त्वाकांक्षा असलेले रोहिदास पाटील यांनी मुख्यमंत्री विलासराव देशमुख यांच्याशी सध्या जमवून घेतले आहे, मंत्रिमंडळात समावेश व्हावा यासाठी ते मुख्यमंत्र्यांनी धरून आहेत. मंत्री होण्यासाठी उत्त्सुक असलेले नागपूरचे नितीन राऊत यांनीही शेवटपर्यंत प्रयत्न चालविले होते.

राज्यात ओबीसी समाज मोठा आहे, माळी समाज दोन क्रमांकाचा आहे. शिवरकर यांचा मंत्रिमंडळात समावेश करून माळी समाजाला प्रतिनिधित्व देणे काँग्रेसच्या हिताचे ठरेल, असा युक्तीवाद करण्यात येत आहे.

रावही चालतील...

प्रदेश काँग्रेसच्या अध्यक्षपदी कोणालाही नेमावे, आपल्याला प्रदेशाध्यक्ष म्हणून प्रभा रावही चालतील, त्यांना आपला विरोध नाही, असे मुख्यमंत्री विलासराव देशमुख यांनी काँग्रेस अध्यक्ष सोनिया गांधी यांना दिल्ली भेटीत सांगितले.

काँग्रेसचा मुख्यमंत्री शिवसेनेची मराठी बाजू मांडतो, या टीकेला उत्तर देताना देशमुख यांच्या समर्थकांनी सांगितले की, महाराष्ट्राच्या मुख्यमंत्र्याने मराठी लोकांची बाजू मांडणे चुकीचे आहे काय ? मुख्यमंत्र्यांनी या मुद्यावर सोनिया गांधींकडे आपली भूमिका स्पष्ट करून त्यांचे समाधान केले आहे.

 
</text>
</doc>
