<doc>
<docno>1092353.cms.txt</docno>
<text>
 
अर्थव्यवहार
'बँकांच्या एनपीएचे प्रमाण घटत आहे'
[ Friday, April 29, 2005  12:38:18 am]


म. टा. विशेष प्रतिनिधी

नवी दिल्ली : राष्ट्रीयीकृत बँकांच्या मोठ्या थकबाकीदारांना यूपीए सरकारने कोणताही राजाश्ाय दिलेला नाही. गेल्या दहा महिन्यांत वसुलीचे प्रमाण वाढले असून बँकांच्या थकीत कर्जांचे ( एनपीए) प्रमाण लक्षणीयरीत्या ओसरत चालले आहे. असे सांगून, तपशीलवार आकडेवारीसह अर्थमंत्री चिदंबरम यांनी लोकसभेत एनपीए संदर्भातल्या लक्षवेधी सूचनेवर आश्वासक उत्तर दिले.

भाकपचे गुरुदास दासगुप्ता यांनी देशातल्या मोठ्या थकबाकीदार उद्योग समूहांवर सार्वजनिक पैशांची राजरोस लूट केल्याचा आरोप करीत जोरदार हल्ला चढवला. एनपीएत अडकलेल्या 96 हजार कोटी रुपयांची थकबाकी वसूल करण्यासाठी विशेष कोर्टांच्या नियुक्तीची मागणी केली. लक्षवेधी सूचनेद्वारा बोलताना दासगुप्ता म्हणाले , ' प्रतिवषीर् दहा हजार कोटी रुपयांचा एनपीए माफ केला जातो. गतवर्षात एक लाख कोटी रुपयांचा एनपीए माफ करण्यात आला आहे. ही रक्कम सरकारतफेर् दिल्या जाणाऱ्या एकूण सबसिडी इतकी आहे. सार्वजनिक पैशाची ही राजरोस लूट रोखण्यासाठी, सरकार कोणती उपाययोजना करणार आहे ?'

दासगुप्तांच्या प्रश्ानला उत्तर देताना डाव्या पक्षांतफेर् सातत्याने होणाऱ्या आरोपांना, चिदंबरम यांनी अत्यंत समर्पक उत्तर दिले. ते म्हणाले, सरकार अन् रिझर्व बँकेद्वारा केलेल्या कठोर उपाययोजनांमुळे वर्षभरात राष्ट्रीयीकृत बँकांच्या वसुलीत सुधारणा झाली आहे. दोन वर्षांपूवीर् मार्च अखेर 18730 कोटींवर असलेली वसुली, गतवषीर्च्या मार्चअखेर 20704 कोटींवर पोहोचली. मार्च 2002 मध्ये एकूण (ग्रॉस) एनपीएचे प्रमाण 56473 कोटी रुपये होते ते मार्च 2004 पर्यंत 51538 कोटींपर्यंत खाली आले. त्याचप्रमाणे एकूण एनपीएचे प्रमाण पूवीर् 27958 कोटींचे होते सध्या ते 18860 कोटींवर आले आहे. मुळात बँकींग हा व्यवसाय असल्याने व्यवसायाच्या चढउताराचे सारे निकष त्यालाही लागू होतात, हे वास्तव प्रत्येकाने लक्षात घ्यायला हवे. कर्जदारांचे तीन प्रकार आहेत. मोठे कर्जदार, लघुउद्योजक अन् शेतकरी. या तीन प्रकारात कर्जाची परतफेड करणाऱ्यांमध्ये शेतकऱ्यांचे रेकॉर्ड सर्वात चांगले आहे. राष्ट्रीयीकृत बँकांच्या थकबाकीदार असलेल्या दहा मोठया कंपन्यांकडे 3908 कोटींची थकबाकी आहे. मोठया थकबाकीदारांच्या वसुलीबाबत अंतिम निर्णय झाल्याखेरीज, कायद्यानुसार त्यांची सूची प्रसिद्ध करता येत नाही.

एनपीएचे प्रमाण कमी करण्याबाबत सरकार अन् रिझर्व बँकेने लोकअदालत, वन टाईम सेटलमेंटच्या माध्यमातून ऋणपरिवर्तन, एनपीएचे प्रतिभूतीकरण तसेच फेरउभारणी, अशी अनेक पावले उचलली आहेत. मोठे थकबाकीदार युपीए सरकारवर तीव्र नाराज आहेत, कारण कोणतीही सहानुभूती त्यांना या सरकारने गेल्या 10 महिन्यांत दाखवलेली नाही, पूवीर्च्या 5 वर्षांत काय झाले, त्यावर मी भाष्य करणार नाही, असे चिदंबरम म्हणाले.

 
</text>
</doc>
