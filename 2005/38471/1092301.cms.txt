<doc>
<docno>1092301.cms.txt</docno>
<text>
 
लेख
रिकाम्या हातांना काम
[ Friday, April 29, 2005  12:16:04 am]


मालवणचा पश्चिम किनारा

चिवल्याची वेळ

ही रूपेरी वाळू

लहरत येणाऱ्या या सागर लाटा

समोरच डावीकडे तहसिलदार कचेरी

उजव्या बाजूस कुरणावरती माडबन

तो कोळंबचा किनारा

सजेर्कोटचा कडा आणि

हा अस्तास जाणारा रविराज!

याच ठिकाणी झोपडी बांधून राहावेसे वाटते.

बॅ. नाथ पै मालवणला आले की वेळात वेळ काढून चिवल्याच्या समुदकाठी जात. सूर्यास्ताचा वेध घेत सहकाऱ्यांसमवेत मनमुराद गप्पा मारीत, कोकणच्या विकासावर चर्चा करीत, राष्ट्रीय समस्यांवर विचारमंथन घडवित! अशाच एका सायंकाळी आपल्या या आवडत्या जागी ज्ञानेश देऊलकर आणि इतर मंडळींबरोबर निवांतपणे पहुडले असताना कविहृदयाच्या बॅ. पै यांच्या ओठावर वरील काव्यपंक्ती अगदी सहजपणे आल्या! त्यांना दाद देणाऱ्या मंडळींना भविष्यात काय घडणार आहे याची त्यावेळी पुसटशीही कल्पना नव्हती. थोड्याच दिवसांत बॅ. पैंना मृत्यू अकस्मात गाठेल आणि ते या ठिकाणी पुन्हा कधीच परतणार नाहीत, हे कोणाच्याच ध्यानीमनी नव्हते.

नाथ पैंच्या अचानक जाण्याची रुखरुख त्यांच्या सहकाऱ्यांना लागून राहिली. नाथांच्या आठवणी त्यांना स्वस्थ बसू देईनात. सर्व सहकारी एकत्र आले. त्यांनी नाथ पैंचे उचित स्मारक उभारण्याचा ध्यास घेतला आणि 28 डिसेंबर 1980 रोजी ' बॅ. नाथ पै सेवांगण ' ची स्थापना झाली. यंदा या घटनेला 25 वषेर् पूर्ण होत आहेत. गेल्या 24 वर्षांत ' सेवांगणा ' तफेर् 24 विविध उपक्रम राबविण्यात आले. त्यात बालसन्मित्र पाळणाघरापासून बाल संगोपन केंद, विद्यार्थ्यांसाठी प्रबोधन शिबिरे, व्यवसाय मार्गदर्शन, कौटुंबिक सल्ला केंद, अॅक्युप्रेशर उपचार केंद, दुर्बल घटकांसाठी आरोग्य निधी, महिलांसाठी उपक्रम, दारूमुक्तीसाठी अॅल्कोहोलिक अॅनॉनिमसच्या सहकार्याने सुरू केलेले नवांकुर केंद इत्यादी लहानापासून थोरापर्यंतच्या कल्याणासाठी अनेकविध कार्यक्रमांचा समावेश आहे. ' सेवांगण ' च्या कौटुंबिक सल्ला केंदाच्या माध्यमातून गेल्या सहा वर्षांत 382 मोडलेले संसार पुन्हा जुळविले गेले आहेत. तर गेल्या तीन वर्षांत 44 मद्यपी व्यसनमुक्त करण्यात आणि 69 महिलांना वारसाहक्क, पोटगी मिळवून देण्यात ' सेवांगण ' ला यश आले आहे. शस्त्रक्रियेसाठी, शिक्षणासाठी अनेकांना आथिर्क मदतही करण्यात आली आहे.

सेवांगणाच्या या कार्याची दखल घेऊन मालवणपासून 20 कि.मी. अंतरावरील कट्टा येथील शिरोडकर कुटुंबीयांनी सुमारे 10 लाख रुपये किमतीची आपली वास्तू ' सेवांगण ' ला देऊ केली. आता त्या ठिकाणी दुसरे केंद सुरू झाले आहे.

अपंग पुनर्वसन, महिला व बाल बालिकाश्रम तसेच शेतकरी, बागायतदार, मच्छिमार यांच्याकरिता प्रबोधन शिबिरे, प्रशिक्षण देणाऱ्या कार्यशाळा यासाठी ' सेवांगण ' तफेर् ' एस. एम. जोशी संकुला ' ची उभारणी करण्यात आली आहे. त्यात बहुउद्देशीय इमारतीचा समावेश आहे. त्यासाठी मुंबईच्या ' श्री सिद्धीविनायक गणपती मंदिर न्यास ', ' अपना बँक ' आदि संस्थांनी अर्थसहाय्य केले आहे. या संकुलाचे उद्घाटन केंदीय कृषीमंत्री शरद पवार यांच्या हस्ते आणि माजी केंदीय मंत्री मधु दंडवते यांच्या अध्यक्षतेखाली आणि सिद्धीविनायक न्यासाचे अध्यक्ष सुभाष मयेकर, साखर कामगार नेते किशोर पवार, अपना बँकेचे अध्यक्ष दत्ताराम चाळके आदी मान्यवरांच्या उपस्थितीत कालच झाले.

' एस. एम. जोशी संकुला ' ची उभारणी करताना ' सेवांगण ' च्या पदाधिकाऱ्यांनी ' दोन हातांना काम मिळवून देणाऱ्या प्रकल्पाची निमिर्ती ' ही संकल्पना डोळ्यासमोर ठेवली आहे. बॅ. पै यांनी जीवनाच्या अखेरपर्यंत कोकणचा विकास हेच स्वप्न उराशी बाळगले होते. त्याची पूर्तता करण्याचे काम नव्या संकुलामधून तडीस जाईल, असा विश्वास बाळगायला हरकत नाही.

कोकणातील ' रिकाम्या हातांना काम ' मिळवून देण्यासाठी अनेक प्रकारच्या संधी आणि मार्ग उपलब्ध आहेत. मात्र त्यांचा लाभ घेण्याची मानसिकता स्थानिक माणसात तयार व्हायला हवी. आज कोकणात नारळ काढण्यासाठी झाडावर चढणाऱ्या माणसांची वानवा आहे. अनेक बागायतदार त्यासाठी केरळी मजुरांच्या प्रतिक्षेत असतात. कोकणात काथ्या उद्योगाने अजूनही पाय रोवलेले नाहीत. वायरिंग, प्लंबिंग अशा छोट्या छोट्या कामांसाठीही स्थानिक माणसाला परप्रांतीयांवर विसंबून राहावे लागते. बेकरी व्यवसाय, टायर दुरुस्ती असे दाक्षिणात्य आणि फेरीवाल्यांचे उद्योग उत्तरेकडील प्रांतातील मंडळींच्या हाती असल्याचे आढळून येते. कोकणातील पर्यटन उद्योगाला चालना देण्याचे काम मोठ्या प्रमाणात सुरू आहे. पर्यटन उद्योगासोबत रोजगाराच्या अनेक संधी चालून येणार आहेत. हे रोजगार कोकणी माणसाच्या हाती लागावेत यासाठी त्याला प्रशिक्षित करणे गरजेचे आहे. या पार्श्वभूमीवर ' सेवांगण ' च्या बहुउद्देशीय व्यावसायिक प्रशिक्षणाला महत्त्व प्राप्त होणार आहे. मुंबईतील बेकार झालेला गिरणी कामगार कोकणात मोठ्या संख्येने आहे. या कामगाराच्या माध्यमातून कोकणात वस्त्रोद्योगाला चालना देण्याचा प्रयत्न काही वर्षांपूवीर् शिक्षणतज्ज्ञ (कै.) एच्. डी. गावकर व ज्येष्ठ पत्रकार (कै.) आत्माराम सावंत यांनी मुंबईच्या ' सस्मिरा ' या रेशीम वस्त्रनिमिर्ती संशोधन संस्थेच्या सहकार्याने केला होता. त्यासाठी स्वत:च्या घरात वस्त्रनिमिर्ती करता येईल असा एक यंत्रमाग प्रायोगिक तत्त्वावर बनविला गेला होता. मात्र गावकर व सावंत यांनी तयार केलेल्या या प्रकल्पाला पुढे नेण्याचे काम कोणी केले नाही. ' सेवांगण ' सारख्या संस्थेला अशा कामी पुढाकार घेता येईल.

' रिकाम्या हाताला काम ' मिळवून देणे ही कोकणची आजची सर्वात मोठी निकड आहे. ती निकड ' सेवांगण ' च्या माध्यमातून पूर्ण करण्याइतके ' सेवांगण ' चे कार्यकतेर् सक्षम आणि समाजकार्याला वाहून घेतलेले आहेत. त्यांनी हे पूर्णत्वाला न्यावे. तीच बॅ. नाथ पै आणि एसेमना खरी श्रद्धांजली ठरेल.

कुमार कदम

 
</text>
</doc>
