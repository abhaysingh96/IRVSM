<doc>
<docno>1092436.cms.txt</docno>
<text>
 
महामुंबई
येत्या पाच वर्षांत वेगाने वीजनिमिर्ती
[ Friday, April 29, 2005  01:20:30 am]


म. टा. प्रतिनिधी

मुंबई : औद्योगिक क्षेत्रात झपाट्याने होणारी वाढ पाहता बत्तीसशे मेगावॉटपेक्षा जास्त विजेची गरज महाराष्ट्राला असून पन्नास टक्के वीज अत्यंत कमी दराने बाहेरून घेण्यासाठी राज्य सरकारने पावले उचलली असल्याची माहिती मुख्यमंत्री विलासराव देशमुख यांनी एका चित्रवाहिनीच्या कार्यक्रमात दिली.

युती सरकारने एक्सप्रेस महामार्ग दिले, आमचे सरकार एक्सप्रेस मार्गाने वीजनिमिर्ती करेल असे सांगून राज्यातील विजेचा प्रश्ान् लवकरच सुटेल असे आश्वासन त्यांनी दिले.

महाराष्ट्रात गेल्या दहा वर्षांच्या काळात वीज निमिर्तीच्या क्षेत्रात आपण कुठलीच प्रगती करू शकलो नाही, कारण पहिली पाच वषेर् एन्रॉन आणण्यात गेली आणि नंतरची पाच वषेर् एन्रॉनला घालविण्यात गेली असे मत व्यक्त करून मुख्यमंत्र्यांनी राज्यातील वीजनिमिर्ती आणि वीजपुरवठा स्थितीचाही आढावा घेतला.

ते म्हणाले की, पाण्याचा वापर, त्याचा उपसा यावर बंधन घालणारा कोणताही कायदा आपल्याकडे नाही. एकीकडे साखर उत्पादनात महाराष्ट्र अग्रेसर आहे तर दुसरीकडे ऊसाच्या शेतीसाठी पाण्याचा मोठा साठा वापरला जातोय. 148 जिल्हे कायम दुष्काळी असून तिथल्या पाण्याचा प्रश्ान् केवळ टँकर्समुळे सुटणारा नाही. त्यासाठी पाणीवापराच्या विविध योजना राबवाव्या लागतील तसेच वापराबाबतचा कायदा करावा लागेल असेही ते म्हणाले.

 
</text>
</doc>
