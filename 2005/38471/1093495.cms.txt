<doc>
<docno>1093495.cms.txt</docno>
<text>
 
अर्थव्यवहार
सोन्यात गुंतवणूक करताना...
[ Friday, April 29, 2005  08:43:54 pm]


सोन्यातील गुंतवणुकीतील बारकावे आपण मागील लेखात पाहत होतो. सोन्यातील गुंतवणुकीवर मिळू शकणारे उत्पन्न व अन्य बाबी आता पाहू.

खालील चौकटीतील दिलेल्या आकड्यांनुसार गुंतवणूकदाराला मिळणारे उत्पन्न हे सुमारे 5.90 दराने वाषिर्क चक्रवाढव्याज दराने होते. वरील दोन उदाहरणांवरून असे दिसते की दोन्ही परिस्थितीत मिळालेली रक्कम ही सारखीच असली तरी गुंतवणूक वेगवेगळया वेळेला केल्यामुळे दुसऱ्या परिस्थितीत मिळालेले उत्पन्न पहिल्यापेक्षा जास्त आहे. म्हणजेच ' थेंबे थेंबे तळे साचे ' हे खरेच असावे. तरीदेखील मिळालेले उत्पन्न हे ' पीपीएफ ' अथवा पोष्टातल्या गुंतवणुकीतील सध्याच्या 8 टक्के दरापेक्षा कमीच आहे.

वरील मिळणाऱ्या उत्पन्नावर आयकर आकारणी :

पहिल्या परिस्थितीत एकरकमी रु. एक लाख गुंतविले असता आयकर आकारणी खालीलप्रमाणे होईल.

31 मार्च 2005 रोजी मिळालेली विक्रीची रक्कम रु. 1,31,944

वजा : 31 मार्च रोजीची इंडेक्स केलेली किंमत: 1,00,000 x 480 भागिले 259 - रु. 1,85,328

दीर्घकालीन भांडवली तोटा, जो आपण दीर्घकालीन भांडवली नफ्यामधून वजा करू शकतो - रु. 53,384

दुसऱ्या परिस्थितीत वाषिर्क रु. 10,000 गुंतवणूक केली असती व 31 मार्च 2005 रोजी रु. 1,31,083 मिळाले असते तर आयकर आकारणी खालीलप्रमाणे झाली असती.

* जे सोने आपण 36 महिन्यांपेक्षा अधिक काळ ठेवतो त्यावर झालेला नफा वा तोटा हा दीर्घकालीन भांडवली नफा वा तोटा होतो. वरील उदाहरणात झालेला दीर्घकालीन भांडवली तोटा रु. 6,745 हा इतर दीर्घकालीन भांडवली नफ्यामधून वजा करता येईल.

* अल्पकालीन भांडवली नफा रु. 4,135/- हा इतर उत्पन्नात जमा करून साधारण दराने करपात्र ठरेल.

* जर हे सोने 1 एप्रिल 2005 ला विकले तर दीर्घकालीन तोटा वाढेल व अल्पकालीन नफा कमी होईल व त्यामुळे आयकर कमी झाला तर सोन्याहून पिवळे.

* करदाता हा सोन्याचा व्यापारी असेल तर झालेला नफा हा व्यवसायाचे (बिझनेस) उत्पन्न म्हणून करपात्र ठरेल.

सोन्यात गुंतवणूक करताना घ्यावयाची काळजी :

* ' सोनार-शिंपी-कुलकणीर्- अप्पा यांची संगत नको रे बाप्पा ' ही म्हण लक्षात घेऊन विश्वासू सोनाराकडून वजन, दर्जा व शुद्धतेची तपासणी करूनच व्यवहार करावेत.

* गुंतवणूक ही शुद्ध सोन्यात करावी. दागिन्यांत नको, जेणेकरून मजुरी भरावी लागणार नाही व वजनात घटही सोसावी लागणार नाही.

* विक्रीकर अथवा ' व्हॅट ' लागू आहे का हे पहावे.

* भावनेच्या आहारी जाऊन सोन्यात गुंतवणूक करू नये, ज्यामुळे सोने विकताना मानसिक त्रास होणार नाही.

* सोन्यामधील गुंतवणूक ही अनेक घटकांवर अवलंबून असते. त्यामुळे अशी गुंतवणूक आपल्या ' पोर्टफोलिओ ' मध्ये, उदा. शेअर्स, डिबेंचर्स व इतर गुंतवणूक साधनांच्या (' सिक्युरिटीज ') यामध्ये समतोल साधणारी असावी व खूप फायदा होईल या अपेक्षेने करू नये.

* गुंतवणूक व विक्रीची (योग्य) वेळ ठरविणे हे महत्त्वाचे ठरते.

* सोन्यामधली गुंतवणूक मानसिक सुरक्षितता देणारी असते. गुंतवणूक व विक्री करायला सोपी व रुपयात रुपांतरित करण्याजोगी असते.

* ' सर्वे गुण: कांचनं आश्रयते ' हे जरी असले तरी सोन्यालादेखील अग्निपरीक्षा द्यावी लागते व मगच ते उजळून निघते, हेदेखील तितकेच खरे आहे.

दीपक टिकेकर

( समाप्त)

 
</text>
</doc>
