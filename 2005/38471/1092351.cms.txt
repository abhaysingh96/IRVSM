<doc>
<docno>1092351.cms.txt</docno>
<text>
 
अर्थव्यवहार
बेशिस्त कारभारामुळे रिलायन्स शेअर्सचे मूल्य ढासळले
[ Friday, April 29, 2005  12:37:38 am]


वृत्तसंस्था

नवी दिल्ली : अनिल अंबानी अद्याप हार मानण्यास तयार नाहीत, असे दिसते. रिलायन्स समूहातील सर्व कंपन्यांच्या शेअर्सचे अवमूल्यन झाले आहे, असा आरोप त्यांनी गुरुवारी येथे केला.

पारदशीर्ता आणि व्यावसायिक वृत्तीचा अभाव अशी कारणे त्यांनी पुन्हा एकदा दिली. या दोन बाबींमुळे सर्व कंपन्यांच्या शेअरचे मूल्य त्यांच्या वास्तव मूल्यापेक्षा कितीतरी खाली आले आहे, असे अनिल अंबानी म्हणतात.

या सर्वच कंपन्यांची कामगिरी सध्या उत्कृष्ट होत आहे. त्यांचे भवितव्यही उज्ज्वल आहे. त्यामुळे असे घडायला नको, असे त्यांनी बोलून दाखवले.

कॉपोर्रेट गव्हर्नन्सचा अभाव, पारदशीर्ता नसणे, काही मोजक्या मंडळींचे हितसंबंध, गुंतवणूकदारांविषयी पुरेसा आदर न बाळगणे यांमुळे ही वेळ आल्याचे अनिल यांनी सांगितले.

रिलायन्स एनजीर्ला नोटीस

दडवलेल्या माहितीबाबत अनिल यांच्या प्रश्नांना उत्तर देण्याची तसदीही न घेतलेल्या रिलायन्स इंडस्ट्री संचालक मंडळाने, अनिल संचालित रिलायन्स एनजीर्ने आम्हाला ऑडिटेड रिपोर्ट सादर केला नाही, असे विचारत त्या कंपनीला नोटीसच धाडली. त्यामुळे या बंधूंमधील दुहीची व्याप्ती आता कंपन्यांपर्यंत पोहोचण्याची चिन्हे निर्माण आहेत.

रिलायन्स एनजीर्ने या आरोपाचे खंडन केले आहे. निकाल जाहीर झाल्यानंतर लगेचच ऑडिटेड रिपोर्टची एक प्रत रिलायन्स इंडस्ट्रीला पाठवली होती, असा दावा रिलायन्स एनजीर्च्या एका वरिष्ट अधिकाऱ्याने बुधवारी केला.

 
</text>
</doc>
