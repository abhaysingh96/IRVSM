<doc>
<docno>1092364.cms.txt</docno>
<text>
 
देश-विदेश
बंगारू लक्ष्मण यांची सीबीआयकडून चौकशी
[ Friday, April 29, 2005  12:42:53 am]


वृत्तसंस्था

नवी दिल्ली : ' पैसे ' घेतल्याचे प्रकरण ' तहलका ' ने उघडकीस आणलेल्या घटनेची तक्रार दाखल करून घेतल्याला पाच महिने उलटल्यानंतर सीबीआयने बुधवारी अखेर भाजपचे माजी अध्यक्ष बंगारू लक्ष्मण यांची चौकशी केली.

बुधवार संध्याकाळी बंगारू यांना सीबीआय मुख्यालयात बोलावून घेऊन सुमारे तासभर तरी चौकशी करण्यात आली. चौकशीत बंगारू यांनी नेमकी काय उत्तरे दिली, हे मात्र उघड होऊ शकलेले नाही. सीबीआयने सहा डिसंेबरला ' तहलका ' प्रकरणी पाच तक्रारी दाखल करून घेतल्या आहेत. त्यापैकी एक प्रकरण बंगारू यांच्या कार्यालयातील कर्मचारी उमा महेश्वरी राजू आणि सत्यमूतीर् यांच्याविरोधातील आहे.

तिघांवरही इंडियन पीनल कोड 120 बी तसेच भ्रष्टाचारविरोधी कायदा 7 आणि 9 ही कलमे लावण्यात आली आहेत. कामाच्या अधिकृत मोबदल्यापेक्षा अधिक मोबदला स्वीकारणे यासाठी कलम सात, तर वैयक्तिक प्रभावाचा दुरुपयोग करणे यासाठी कलम नऊ अंतर्गत आरोप आहेत.

 
</text>
</doc>
