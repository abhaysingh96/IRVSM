<doc>
<docno>1092304.cms.txt</docno>
<text>
 
लेख
'एन्रॉन'चे प्रेमवीर!
[ Friday, April 29, 2005  12:18:36 am]


महाराष्ट्रातील वीजटंचाईची परिस्थिती ही दाभोळ वीजप्रकल्प बंद पाडल्यामुळे ओढवली आहे, असा प्रचार एन्रॉनच्या प्रेमवीरांनी सुरू केला आहे. दाऊद इब्राहीमला देशाबाहेर जावे लागल्यामुळे राज्याच्या अर्थव्यवस्थेला फटका बसला आहे, असे म्हणण्यासारखेच आहे!

मुंबई सोडता महाराष्ट्रातील सर्वसामान्य जनता उन्हाळा आणि विजेची टंचाई अशा दुहेरी संकटाने होरपळून निघत असताना, बनवेगिरीच्या गुन्ह्यांसाठी अमेरिकनांनीच आता बुडविलेल्या एन्रॉन या अमेरिकी कंपनीचे महाराष्ट्रातील पेमवीर मात्र त्यांच्या जखमेवर मीठ चोळू पाहत आहेत. एन्रॉनप्रणीत दाभोळ वीजप्रकल्प बंद पाडल्यामुळे ही परिस्थिती ओढवली आहे, असा प्रचार त्यांनी सुरू केला आहे. दाऊद इब्राहीमला देशाबाहेर जावे लागल्यामुळे राज्याच्या अर्थव्यवस्थेला फटका बसला आहे, असे म्हणण्यासारखेच हे आहे!

एन्रॉनची वीज बंद झाली म्हणून वीज- तुटवडा निर्माण झालेला नाही, तर एन्रॉन-सारख्या पूर्णपणे लोकविरोधी आणि महाराष्ट्र राज्य वीज मंडळ, पर्यायाने महाराष्ट्र सरकारला दिवाळ्यात काढण्याची क्षमता असलेल्या प्रकल्पावर अनाकलनीय कारणांसाठी भर देऊन, अन्य पर्याय दृष्टिआड करण्याची ऱ्हस्वदृष्टी दाखवल्यामुळे तो निर्माण झाला आहे. दाभोळ वीजप्रकल्प हे शरद पवारांचे लाडके बाळ असले, तरी ते नंतर अधिक प्रेमाने बाळासाहेब ठाकरे, मनोहर जोशी आणि गोपीनाथ मुंडे यांनी दत्तक घेतले होते. या सर्वांना या बाळाचा विरह जाणवणे साहजिक आहे. मात्र त्याचे बालहट्ट पुरवितानाच वीजमंडळाचे दिवाळे निघण्याची वेळ आल्यामुळे पवारांचेच चेले राज्यात सत्तेवर असताना दु:खद अंत:करणाने त्याला निरोप द्यावा लागला होता. दाभोळ प्रकल्प आज चालू असता, तर कदाचित वीज मंडळाचे चालू प्रकल्प पैशाअभावी बंद पडलेले दिसते असते किंवा विजेचे दर इतके वाढले असते की परवडत नाही म्हणून बहुसंख्य महाराष्ट्राला विजेअभावी राहावे लागले असते. निदान वीज मंडळ आणि महाराष्ट्र सरकारने प्रकल्प बंद करताना उभे केलेले हे चित्र होते.

एन्रॉनचे प्रेमवीर काहीही म्हणोत, हा प्रकल्प घाईघाईने महाराष्ट्रात आणला गेला, तेव्हा ही वीज महाराष्ट्राला महागात पडू शकते, याची पूर्ण कल्पना केंदातील नरसिंह राव आणि महाराष्ट्रातील शरद पवार यांच्या सरकारांना होती. जागतिक बँक, केंदीय वीज प्राधिकरण (सीईए), फॉरीन इन्व्हेस्टमेंट प्रमोशन बोर्ड या एरवी सरकार आणि उद्योग वर्तुळात प्रमाण मानल्या जाणाऱ्या यंत्रणांनीच हा प्रकल्प वीजभावाच्या दृष्टीने पांढरा हत्ती ठरू शकतो, असे स्पष्ट इशारे वारंवार दिले होते.

वीजनिमिर्ती क्षेत्र विदेशी गुंतवणुकीसाठी खुले करण्याची घोषणा नरसिंह राव यांनी केल्यानंतर , 15 जूनला एन्रॉन आणि जनरल इलेक्ट्रिक या अमेरिकी कंपन्यांचे प्रतिनिधी दिल्लीला आले. पाचच दिवसांनी महाराष्ट्र सरकार आणि तीन अमेरिकी कंपन्यांत दाभोळ येथे वीजप्रकल्प उभारण्याविषयी सामंजस्य करारही झाला! एन्रॉनखेरीज, जी. ई. आणि बेकटेल या कंपन्या त्यात सहभागी होत्या. तिघांनी स्थापन केलेल्या ' दाभोळ पॉवर कॉपोर्रेशन ' शी ( डीपीसी) हा करार झाला होता.

या कराराचे मूल्यमापन करून सूचना करण्यासाठी महाराष्ट्र सरकारने जागतिक बँकेचा सल्ला मागितला. या प्रकल्पाचे पुरेसे आथिर्क समर्थन सरकार देऊ शकलेले नाही, असे नमूद करीत बँकेने करारातील अनेक अनियमितता निदर्शनाला आणल्या होत्या. सामंजस्य करार एकतफीर् असून एन्रॉनच्या पथ्यावर पडणारा आहे, असे मत बँकेने व्यक्त केले होते. केंद सरकारच्या वीज प्राधिकरणानेही याच निष्कर्षांची पुष्टी केली होती. भारतातील कायद्यानुसार आवश्यक असूनही, प्रकल्पाच्या खर्चाविषयी कोणताही तपशील करारात नाही, विजेचा दर अधिक आहे, विजेचे पैसे चुकविण्यासाठी मान्य केलेली पद्धत प्रचलित पद्धतीपासून दूर जाणारी आहे, वीज मंडळ मोजत असलेला भाव हा उत्पादन खर्चाशी मेळ असलेलाच आहे याची विशिष्ट काळानंतर खातरजमा करण्यासाठी ऑडिटची कोणतीही तरतूद करारात नाही, असे आक्षेप प्राधिकरणाच्या तज्ज्ञांनी घेतले होते.

ऑगस्ट 1992 मध्ये कंपनीने ' फॉरीन इन्व्हेस्टमेंट प्रमोशन बोर्डा ' कडे तपशीलवार अर्ज केला. या काळात एन्रॉनने नेमलेले विदेशी कायदा सल्लागार, येथील कायद्यात बदल करण्यासाठी दडपण आणीत होते. त्यांना अकाऊंटिंगच्या अटी तसेच प्रकल्पाच्या सार्वजनिक तसेच न्यायालयीनही चिकित्सेला वाव देणाऱ्या तरतुदी यांत बदल हवा होता! विदेशी गुंतवणूक मंडळाने एन्रॉनला प्रकल्पाचा आकार कमी करण्यास आणि तो दोन टप्प्यांत विभागण्यास सांगितले. एन्रॉनने ते मान्य केले आणि फेब्रुवारी 1993 मध्ये केंद सरकारने प्रकल्पाला मंजुरी दिल्याचे एन्रॉनला कळवले. त्याचवेळी जागतिक बँकेकडे आथिर्क साह्य मागण्याचा इरादाही कळवला.

एप्रिल 1993 च्या अखेरीस जागतिक बँॅकेने या प्रकल्पाला आथिर्क साह्य देण्यास नकार दिला. कारण होते... प्रकल्प आथिर्कदृष्ट्या परवडणारा नाही. वीज मंडळाने केलेली फेरविचाराची विनंतीही जागतिक बँकेने फेटाळून लावली. प्रकल्पाच्या अव्यवहार्यते-ेविषयी जागतिक बँकेसारखी सावकारी संस्था किती ठाम होती आणि अर्थपुरवठा करून स्वत:चे नुकसान करून घ्यायला तयार कशी नव्हती, हे यावरून स्पष्ट व्हावे.

वीजनिमिर्तीच्या कोणत्याही प्रकल्पासाठी केंदीय वीज प्राधिकरणाची मंजुरी ही कायद्याने पूर्वअट आहे. प्राधिकरणाचा मुख्य आक्षेप हा विजेच्या किमतीला आणि ती मोजण्याच्या पद्धतीला होता. डीपीसीला महाराष्ट्र राज्य वीज मंडळ केवळ विजेच्या भावाच्या रूपात पैसे देऊ लागत होते. त्यातून प्रकल्पाची उभारणी आणि वीजनिमिर्ती या दोघांवरही होणाऱ्या खर्चाची नफ्यासह वसुली डीपीसी करणार होती. कंपनी वाजवी नफा कमावत आहे की ग्राहकांची लूट करीत आहे, हे ठरवण्यासाठी प्रकल्पाचा भांडवली खर्च (कॅपिटल कॉस्ट) किती याची माहिती आवश्यक होती. अशा प्रकारच्या प्रकल्पात किलोवॉट विजेसाठी किती कॅपिटल कॉस्ट असू शकते, याचा हिशेब प्राधिकरणाच्या तज्ज्ञांनी मांडला आणि एन्रॉनची वीज ही दुपटीने महागडी असल्याचा निष्कर्ष काढला.

या काळात एन्रॉनच्या सीईओ रिबेका मार्क यांनी मुख्यमंत्री पवार यांना लिहिलेले पत्र आदेशवजा आहे! प्राधिकरणाचा अडथळा दूर करण्याच्या बाबतीत तातडीने प्रगती करण्याची गरज आहे, असा त्यांच्या पत्राचा सूर आहे. त्याचा परिणाम म्हणून की काय, प्राधिकरणाने सप्टेंबर 1993 मध्ये प्रकल्पाला तात्पुरती मंजुरी दिलेली दिसते. मात्र वाजवी भावाचा मुद्दा हा त्यापुढेही या यंत्रणांच्या चचेर्तील कळीचा विषय होता. डीपीसी आकारत असलेल्या दरानुसार परताव्याचे प्रमाण किती पडते, हे ठरवण्यासाठी नोव्हेंबर 1993 मध्ये प्राधिकरणाने डीपीसीकडून प्रकल्पखर्चाच्या तपशिलाची मागणी केली. परंतु हा तपशील कंपनीने दिला नाहीच, उलट या तपशिलाशी तुमचा काही संबंध नाही ; कारण करारानुसार एकत्रित दर ठरला असल्यामुळे, हा खर्च वाढला तरी ग्राहकांना त्याचा फटका बसणार नाही, अशी भूमिका घेतली. कंपनीने कागदपत्रे दाखवण्यास नकार दिला असला, तरी प्रस्तावित दर अन्य प्रकल्पांशी मिळतेजुळते आहेत, असा निर्वाळा अर्थखात्यातील सचिवाने दिल्याचे सांगत ऊर्जा मंत्रालयाने आणलेल्या दबावापुढे अखेर प्राधिकरणाने मान तुकवली आणि प्रकल्पाला तात्पुरती मंजुरी दिली. ही अंतिम मंजुरी आहे अशा थाटात महाराष्ट्र सरकारने वीजखरेदी करार करून टाकला.

त्याचा परिणाम म्हणून एन्रॉन आणि अन्य दोन अमेरिकी कंपन्या यांचे उखळ किती प्रमाणात पांढरे करण्याची सोय झाली याची आकडेवारी सामान्य ग्राहकाचे डोळे फाडणारी आहे. करारानुसार वीज मंडळाला दरवषीर् किमान 1.3 बिलियन या हिशेबाने 20 वर्षांत सुमारे 26 बिलियन डॉलर्स द्यावे लागणार होते. ही रक्कम गुंतवणुकीच्या आठ ते नऊ पट होते, असे वीज प्राधिकरणाने निदर्शनाला आणले होते. ही किंमत डॉलर्समध्ये मोजावी लागणार होती. करार झाला तेव्हा 32 रुपये असलेला डॉलरचा विनिमय दर आज 43 च्या घरात गेला आहे हे पाहता, हा बोजा आज किमान एक लाख कोटी रुपये इतका होतो!

ही रक्कम मोजण्यास वीज मंडळ तेव्हाही सक्षम नव्हते. त्यामुळे डीपीसीने महाराष्ट्र सरकारकडून हमी घेतली आणि महाराष्ट्र सरकारही आपले दर भरताना राम म्हणेल अशी शंका आल्यामुळे केंद सरकारकडूनही प्रतिहमी घेतली! महाराष्ट्रातील जनतेला वीज मिळवून देण्यासाठी राज्य आणि केंद सरकारने आपली सर्व मालमत्ता गहाण ठेवण्यास मान्यता देणे, हा अभूतपूर्वच प्रकार होता!

शिवसेना-भाजप युतीचे सरकार सत्तेवर आले आणि गोपीनाथ मुंडे यांच्या अध्यक्षतेखाली नेमलेल्या मंत्रिमंडळ उपसमितीने या प्रकल्पाची छाननी करून अहवाल दिला. त्यात हा करार कसा एकतफीर्, न परवडणारा आहे आणि निविदा न मागवता, बिगरपारदर्शक पद्धतीने तो कसा करण्यात आला आहे, यावर प्रवचन दिले. प्रत्यक्षात एन्रॉनच्या सीईओ शिवसेनाप्रमुखांना भेटल्या आणि चमत्कार झाला. पवारांनी केलेला करार रद्द करून, नवा करार करण्यात आला. तो करताना पाळण्यात आलेली कार्यपद्धती ही पहिल्या कराराशी तंतोतंत जुळणारी होती! केंदात केवळ 13 दिवसांसाठी सत्तेवर आलेल्या भाजपप्रणीत वाजपेयी सरकारने घेतलेला एकमेव महत्त्वाचा निर्णय हा या नव्या कराराला मान्यता देण्याचा होता! पवार सरकारने केलेल्या करारात निदान 695 मेगावॉटच्या पहिल्या टप्प्यानंतर, दुसरा टप्पा स्वीकारायचा की नाही, हे ठरवायला वाव होता. जोशी-मुंडे यांनी सुमारे 2100 मेगावॉटच्या प्रकल्पाला राज्याला बांधून टाकले. आधीच्या करारातील ज्या तरतुदींना पूर्णपणे एकतफीर् आणि अपारदर्शक म्हणून आक्षेप घेतला होता, त्या सर्व कायम राहिल्या. परिणामी दोन वर्षांतच वीजमंडळाला डीपीसीचे बिल भरणे अशक्य झाले आणि आता करार मोडल्याबद्दल अब्जावधी डॉलर्सच्या भरपाईची टांगती तलवार महाराष्ट्राच्या डोक्यावर आली.

एन्रॉनचे हे सर्व प्रेमवीर आता एका सुरात गळा काढीत असले आणि एकमेकांवर खापर फोडू पाहत असले तरी सर्वसामान्य नागरिक त्यांना बधण्याची शक्यता नाही ; कारण चोरांच्या एका टोळीने पाकिट मारले म्हणून पोलिस ठाण्यावर तक्रार करायला गेलेल्याला पोलिसांनीही घड्याळ, अंगठी आणि कपडे काढून परत पाठवावे, तसाच अनुभव एन्रॉन प्रकल्पाच्या बाबतीत त्यांनी महाराष्ट्रातील दोन्ही सत्ताधारी आघाड्यांकडून घेतला आहे.

सतीश कामत

 
</text>
</doc>
