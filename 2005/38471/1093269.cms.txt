<doc>
<docno>1093269.cms.txt</docno>
<text>
 
महामुंबई: मुंबई टाइम्स
सेन्शुअस
[ Friday, April 29, 2005  05:19:44 pm]


भरभरून बोलणारी, कॅमेऱ्यासमोर अचूक एक्स्प्रेशन्स देणारी सेन्शुअस उमिर्ला मातोंडकर कधी काळी कॅमेऱ्याला खूप घाबरायची, हे खरं वाटणार नाही. ' पिंजर ', ' कौन ', ' प्यार तूने क्या किया ', ' भूत ', ' तरकीब ', ' एक हसीना थी ' इत्यादी चित्रपटातून तिच्यातली अभिनेत्री वरचढ ठरली. तिचं दिसणं तिच्या असण्यापेक्षा महत्त्वाचं ठरण्याचे ' रंगीला ' दिवस आता संपल्याची ती चाहूल होती. लवकरच ' नयना ' या भयपटात ती दिसेल.

आता काय, चेहऱ्यावर वाढत्या वयाच्या खुणा दिसायला लागल्यात, तेव्हा तिने भुताचेच चित्रपटच करावेत ,' असे कुचकट शेरे बॉलिवूडमध्ये गेल्या दशकभर मोहिनी घालण्याऱ्या या मासूम चेहऱ्यावर काहीजणांनी मारले. पण तिच्यात असलेली जबरदस्त अभिनयक्षमता त्यांना नाकारता येत नव्हती. पुरुषांच्या फॅण्टसीमध्ये राहून, सेक्सी इमेज राखून एक संवेदनक्षम अभिनेत्री असल्याची जाणीव ती प्रत्येक चित्रपटागणिक करून देत होती. ' पिंजर ', ' कौन ', ' प्यार तूने क्या किया ', ' भूत ', ' तरकीब ', ' एक हसीना थी ' इत्यादी चित्रपटातून तिच्यातली अभिनेत्री अशी काही वरचढ ठरली, की त्या भूमिकांमध्ये उमिर्ला मातोंडकरशिवाय इतर कोणीच फिट बसलं नसतं, असं पाहणाऱ्याच्या मनाला वाटून गेलं. तिचं दिसणं तिच्या असण्यापेक्षा महत्त्वाचं ठरण्याचे ' रंगीला ' दिवस आता संपले असल्याची ती एक चाहूल होती. लवकरच ' नयना ' या भयपटात एका वेगळ्या भूमिकेतून ती दिसणार आहे. ' हो, याला मी वेगळी भूमिकाच म्हणेन. कारण ' भूत ' नंतर मी पुन्हा हॉररच्या वाट्याला जायचं नाही, असं ठरवलं होतं. मात्र ' नयना ' ची स्क्रिप्ट वाचल्यावर त्या भूमिकेतली डेप्थ माझ्या लक्षात आली. ' भूत ' चा प्रेक्षकांना घाबरवण्यावर भर होता. पण ' नयना ' मध्ये भयाला असलेले इतर अनेक पैलू असल्याचं माझ्या लक्षात आलं. इतकी चांगली भूमिका जर आपण सोडली, तर तो एक मूर्खपणा ठरेल, असं वाटून मी हा चित्रपट करायचं ठरवलं. ' उमिर्ला आपल्या मेकअप रूममध्ये बसून उत्स्फूर्तपणे बोलत असते. ' लहानपणी आपली दृष्टी गमावलेल्या एका मुलीची ही कथा आहे. वीस वर्षांनंतर आधुनिक तंत्रज्ञानाच्या आधारे तिला तिची दृष्टी परत मिळते. मग तिला जे काही दिसतं, ते सामान्य माणसाच्या बुद्धी आणि नजरेपलीकडलं असतं. ' ' नयना ' बद्दल ती खूप उत्सुक असल्याचं कळत होतं.

भरभरून बोलणारी, कॅमेऱ्यासमोर अचूक एक्स्प्रेशन्स देणारी ही उमिर्ला, कधी काळी कॅमेऱ्याला खूप घाबरायची हे सांगूनही खरं वाटणार नाही. ' मी अतिशय इण्ट्रोवर्ट आहे. त्यामुळे माझ्याबद्दल गैरसमज होऊ शकतात. पण आता लोकांना त्याबद्दल कळायला लागलंय म्हणा. ' हसून ती पुढे बोलत राहते. ' इण्ट्रोवर्ट असणाऱ्यांसाठी कॅमेऱ्यासमोर एक्स्प्रेस करणं हे खूप कठीण काम आहे. मला ते सगळं तेव्हा फार भयानक वाटायचं. पण हळूहळू शिकत गेले. पुढे सवय झाली. '

' सेटवर उगीच गप्पांमध्ये वेळ घालवण्यापेक्षा मी पुस्तकांमध्ये जास्त रमते. कोणाशीही संवाद साधण्याआधी काय बोलू, असा प्रश्न मला पडतो. ' पडद्यावर फॅण्टसी बनून राहिलेली ही सेन्शुअस मुलगी उलगडत जाते. ' आत्तापर्यंतच्या माझ्या या प्रवासात पुस्तकांनी मला खूप शिकवलंय आहे. एकतर मी नॉन फिल्मी बॅकग्राऊण्डमधून येणारी, करिअर प्लॅनिंगबद्दल शून्य माहिती. रातोरात स्टार झाल्यानंतर ते पेलता येणंसुद्धा आव्हान असतं. अशी वेगवेगळ्या पातळीवरची आव्हानं घेत मी इथवर पोहोचले आहे. मी केलेल्या सगळ्या भूमिका माझ्या परीने मी उत्तमरीत्या निभावल्या आहेत. तसा आटिर्स्ट भूमिकांच्या बाबतीत कधीच पूर्णत्वाला पोहोचत नसतो. मलाही अजून खूप वेगवेगळ्या भूमिका करायच्या आहेत. कॉमेडी मी अजून केलेली नाही. ती करायची इच्छा बाळगून आहे. '

' मी खूप जाणीवपूर्वक चित्रपट केले नाहीत. ज्या ऑफर्स आल्या, तशी माझ्या कनविक्शनवर ते करत गेले. जगात पर्मनण्ट काहीच नसतं. फक्त तुमचे विचार, तुमचं कनविक्शन पर्मनण्ट असतं. ' पिंजर ' म्हणूनच करू शकले. आज मागे वळून पाहताना अनेक खाचखळगे पार केलेले मला दिसतात. खूप शिकवलंय त्यांनी. समज दिलीये. एक अॅक्ट्रेस म्हणून मला घडवलंय. आयुष्य हे असंच असतं. कधी पुढ्यात काय आणून उभं करेल, हे सांगताच यायचं नाही. सगळेच दिवस सारखे नसतात. या चढउतारांमधून जात आय हॅव गिवन माय बेस्ट! पुस्तकंसुद्धा आयुष्याची गणितं शिकवायला खूप मदत करतात. शलीर् मॅक्लीनच्या आत्मचरित्राने मी प्रभावित झालेय. ही एक ऑन गोईंग प्रोसेस आहे. ती चालूच राहील. '

मोठेपणी आपण अमकं होऊया किंंवा तमकं करूया अशा भोवऱ्यात ती अडकली नाही. ' मासूम ' तिचा बालकलाकार म्हणून आलेला एकच चित्रपट. ' त्याला कारण आईवडिलांनी माझ्या मनावर बिंबवलेलं शिक्षणाचं महत्त्व! कॉलेजचं शिक्षण पूर्ण होईपर्यंत मी चित्रपटाच्या दिशेला ढुंकूनही पाहिलं नाही. आईवडिलांमुळेेच तर मी माझं स्टार स्टेटस व्यवस्थितपणे हॅण्डल करू शकले. हल्ली बालकलाकार म्हणून येणारी मुलं ' मी मोठेपणी अक्षयकुमार किंवा अमिताभ बच्चन बनणार ,' असं बोलायला लागली, की मला वाईट वाटतं. एवढं सोपं आहे का ते ? आयुष्यात येणारे सगळेच दिवस सारखे नसतात आणि तितके ग्रेटही नसतात. कठीण दिवस सगळं काही शिकवून जातात. ' एक दीर्घ श्वास घेऊन ती बोलत असते.

उमिर्लाचा भूमिकांमधून वैविध्य देण्याचा प्रयत्न उल्लेखनीय असला, तरी तिच्या नाजूक बांध्यामुळे तिचं नृत्यचापल्य लक्षवेधक ठरलं आहे. तिचं सेक्स अपील खूप सेन्शुअस वाटतं. त्यात व्हल्गॅरिटीचा लवलेश नसतो. असते फक्त नृत्यामधून एक्स्प्रेस होण्याची एक पॅशन. ' मी डान्स कधीच शिकले नाहीये. पण करायला खूप आवडतं. डान्स या शब्दानेच मी चार्ज्ड होते. तेच माझ्यातल्या ' मी ' ला अजून वर नेऊन ठेवतं. जेव्हा मी नाचते, तेव्हा ती उंची त्यात दिसत असावी. म्हणून कदाचित माझं कौशल्य अजून उभरून येत असावं ,' सांगताना तिच्या चेहऱ्यावर स्मितहास्य असतं.

' बनारस ' आणि ' मैने गांधी को नही मारा ' हे तिचे आगामी चित्रपट. मोजके पण आव्हानात्मक चित्रपट तिला करायचे आहेत. इमोशनल चित्रपटांमुळे तिला मध्यंतरी खूप मानसिक थकवा आला होता. तो घालवण्यासाठी तिने वर्षभर गॅप घेतली होती. आपल्या विश्वासावर भूमिका करणाऱ्या आणि त्यात परिणामकारक पद्धतीने व्यक्त होणाऱ्या उमिर्लाचा प्रवास असाच अविरत चालू राहणार आहे.

कल्पना राणे

 
</text>
</doc>
