<doc>
<docno>1093624.cms.txt</docno>
<text>
 
महामुंबई
बारबंदीसाठी धडक मोर्चा
[ Friday, April 29, 2005  11:43:50 pm]


म. टा. प्रतिनिधी

मुंबई : बारबालांचे पुर्नवसन बारमालकांनीच केले पाहिजे. डान्स बारवर बंदी आणण्याचा उपमुख्यमंत्री आर. आर. पाटील यांचा निर्णय योग्यच असून राज्यसरकारनी आपल्या भुमिकेवर यापुढेही ठाम रहावे अशी मागणी ' डान्सबार विरोधी मंचाने ' शुक्रवारी दुपारी आझाद मैदान येथे केली.

दुपारी दोनला चनीर् रोड स्टेशनपासून सुरू झालेला मोर्चा नंतर आझाद मैदानला आला. त्यात महाराष्ट्र नशाबंदी मंडळ, स्त्रीशक्ती सदन, आशादीप, छात्र युवा संघटन वाहिनी, समीप प्रतिष्ठान, महिला आधार मंच, घर हक्क जागृती परिषद, मावासारख्या अनेक स्वयंसेवी संस्था सहभागी होत्या. अहिल्याबाई रांगणेकर, हरीश सहानी, किशन गराडिया, न्या. चंदशेखर धर्माधिकारी, विद्या चव्हाण आदींनी मोर्चाचे नेतृत्त्व केले होते.

बारबंदीचे समर्थन करताना न्या. धर्माधिकारी म्हणाले, जर या बारबालांना पुनर्वसन हवे असेल तर त्यांनी एम्प्लॉयमेंट एक्सचेंजमध्ये नाव नोंदवावे आणि दिवसभर घाम गाळून पण सच्च्या मार्गाने पैसे मिळवावे. डान्स बार बंद होण्यामागे फक्त नैतिकतेचाच प्रश्ान् नाही तर मानवाच्या आणि स्त्रीच्या हक्कांचाही प्रश्ान् आहे.

अंगप्रदर्शन नको, अंगमेहनत करा अशी मागणी करत घर हक्क जागृती परिषदेच्या विद्या चव्हाण म्हणाल्या की, बारबालांच्या रोजीरोटीच्या प्रश्ानचे जे घोडे दामटवले जात आहे त्यामागे बार पुन्हा सुरू करण्याचाच डाव आहे. बार बंद होण्यामुळे हजारो जण बेरोजगार होतील असा जरी युक्तीवाद केला असला तरी बारमुळे लाखो कुटुंबे उद्ध्वस्त होत असतात त्याचे काय, असा सवालही त्यांनी केला.

 
</text>
</doc>
