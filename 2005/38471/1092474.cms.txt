<doc>
<docno>1092474.cms.txt</docno>
<text>
 
महामुंबई
रक्तपिपासू रक्तपेढ्यांवर छापा!
[ Friday, April 29, 2005  01:43:29 am]


म. टा. प्रतिनिधी

मुंबई : ' मला दारू प्यायला पैसे नाहीत आणि म्हणून मी रक्त देतो. अगदी आठवड्या-दोन आठवड्यांतून सर्रास येतो. खचीर्पानीची सोय होते साहेब!... ' नेहमीप्रमाणे रक्त द्यायला आलेला बाबूराव (नाव बदलले आहे) गोंधळून गेला होता. रक्तदात्याने दुसऱ्यांदा रक्तदान करताना किमान तीन महिन्यांचे अंतर राखावे, हा साधा नियमही त्याला माहिती नव्हता. काही कळायच्या आत धडाधड छापा मारायला आलेल्यांनी क्षणार्धात त्या रक्तपेढीचा ताबा घेतला... गरजू लोकांना पैशाचे आमिष दाखवून रक्त शोषणाऱ्या आणि त्याचा बाजार मांडणाऱ्यांचे बुधवारी रात्री धाबे दणाणले.

रक्त मिळवण्यासाठी अवैध मार्गाचा वापर करणाऱ्या रक्तपेढ्यांवर अन्न व औषध प्रशासनाच्या अधिकाऱ्यांनी छापा मारला. यामध्ये गोवंडीच्या स्टेशन रोडनजीकच्या अंबाजी रक्तपेढी आणि घाटकोपरच्या अंबिका रक्तपेढी यांचा समावेश आहे. डॉ. संजय खारा यांच्या मालकीच्या या दोन्ही रक्तपेढ्यांमध्ये सुरू असणाऱ्या गैरकारभार उघडकीस आला आहे. या पेढ्यांच्या रक्तदात्यांमध्ये गोरगरीब आणि भिकाऱ्यांबरोबरच काही एचआव्हीबाधित असण्याचीही शक्यता आहे.

फक्त शंभर रुपयांसाठी या रक्तपेढ्यांमध्ये रक्त देण्यासाठी रक्तदात्यांची गदीर् होते. रक्तदात्यांना दीडशे रुपये मिळतात, पण रक्तपेढ्यांमध्ये काम करणाऱ्यांचा त्यामध्ये 20 रुपयांचा हिस्सा असतो. अशा प्रकारचे ' बकरे ' शोधून आणणाऱ्या मध्यस्थांनाही 20 रु. द्यावे लागतात, त्यामुळे रक्तदात्यांचा हातात फक्त 110 रु. पडतात. या रक्तदात्यांचे वजन, रक्तातील हिमोग्लोबिनचे प्रमाण तपासले जात नाही. तसेच 24 तासांपूवीर् कोणते व्यसन केले आहे का, याची शहानिशाही केली जात नाही. एखाद्या रक्तदात्याचे एका वेळी 300 मिलिपेक्षा अधिक रक्त काढले जाऊ नये, असा संकेत आहे, पण तोही सर्रास धुडकावून लावला जात आहे.

घाटकोपरच्या रक्तपेढ्यांमध्ये अशा प्रकारचे गैरप्रकार होत असल्याचे आढळल्यानंतर तब्बल दोन-तीन आठवडे पाळत ठेवून कामाचे निरीक्षण केल्यानंतर त्यांनी संबंधित यंत्रणेला माहिती पुरवली, अशी माहिती जनजागृती सामाजिक संस्थेचे अध्यक्ष परमेश्वर कदम यांनी दिली. अन्न व औषध प्रशासनानेछापा मारून पुढील तपास केल्याची माहितीही तेथील एका अधिकाऱ्याने दिली. छाप्याच्या ठिकाणी नंतर अन्न आणि औषध प्रशासनाच्या आयुक्तांनीही भेट दिली.

 
</text>
</doc>
