<doc>
<docno>1092292.cms.txt</docno>
<text>
 
धावते जग
चांगला पायंडा
[ Friday, April 29, 2005  12:07:10 am]


हत्ती, वाघ आदी प्राण्यांना काही वर्षांनी फक्त पुस्तकांतच पाहावे लागणार काय, असा प्रश्न भारतात भेडसावत असताना पंतप्रधानांनी प्राणी प्रेमींना एक चांगली बातमी दिली आहे.

दुसऱ्या राष्ट्रांचे अध्यक्ष वा पंतप्रधान आले की त्यांना भेट म्हणून एखादा प्राणी काही वेळेस दिला जातो. आपल्याकडे हे प्राणी दुमीर्ळ असताना ते भेटीदाखल देण्याची गरज काय, असा प्रश्न वारंवार विचारला जातो.

काही वर्षांपूर्वी आमेर्नियाचे अध्यक्ष भारतात आले होते. तेव्हा तत्कालीन पंतप्रधान अटल बिहारी वाजपेयी यांनी त्यांना एक हत्तीण भेट देण्याचे मान्य केले होते. कर्नाटकातील एका प्राणिसंग्रहालयातील वेदा नावाच्या या हत्तीणीची प्रत्यक्ष मागणी आमेर्नियाने गेल्या डिसेंबरमध्ये केली.

तेव्हा मात्र सामान्य लोक आणि बिगरसरकारी संघटना खडबडून जाग्या झाल्या. त्यांनी वेदाला आमेर्नियात पाठविण्यास विरोध केला. या आंदोलनाला यश येऊन अखेर पंतप्रधान मनमोहनसिंग यांनी वेदा कर्नाटकातच राहील, असे स्पष्टपणे सांगितले आहे. यामुळे लहानांपासून थोरांपर्यंत सर्वांनीच जल्लोष केला आहे.

वेदाला पाठविण्यास विरोध करण्याचे कारणही सबळ होते. आमेर्नियात चार ते सहा महिने शून्याखालचे गोठवणारे तापमान असते. भाारतीय हवामानात वाढलेल्या वेदाला ते अजिबात मानवणारे नाही. दुसरे म्हणजे हत्तींना नैसगिर्क गवत, पाने, ऊस, गूळ यांसारखे जे खाणे लागते ते आमेर्नियात उपलब्ध नाही. तेथील प्राणि-संग्रहालयाचा इतिहासही चांगला नाही.

तेथे एकच हत्ती आहे. त्याला जोडीदारीण म्हणून वेगवेगळ्या देशांतून हत्तीणी पाठविल्या गेल्या आहेत. परंतु वाईट हवामानामुळे कोणीही फार काळ जगलेले नाही. ज्या हत्तीची जोडीदारीण म्हणून वेदाला नेण्यात येणार होते त्याला 1999 मध्ये रशियातून आणण्यात आले होते. त्याला हे हवामान नवीन नव्हते. तरीही त्याला गेली सहा वषेर् एका पिंजऱ्यात कोंडून ठेवण्यात आले आहे. हे माहीत असताना मुद्दाम वेदाला तेथे पाठविण्याची काय गरज, असा प्रश्न निर्माण होतो.

केवळ दुसऱ्या देशांच्या प्रमुखांना भेट देण्याचा रिवाज पाळायचा म्हणून एखाद्या प्राण्याचा ' बळी ' द्यायचा, ही पद्धत मोडीतच काढली पाहिजे. कर्नाटकात नऊ वर्षांची वेदा सर्वांची लाडकी आहे. जनआंदोलनामुळे तर तिचे नाव राज्यातच नव्हे, तर परदेशांतही झाले होते. म्हणूनच, भारताने या हत्तीणीला भेटीदाखल आमेर्नियाच्या ताब्यात देऊ नये, अशी विनंती परदेशांतूनही होत होती. पंतप्रधानांनी त्यांना दिलासा देताना चांगला पायंडा पाडला आहे.

 
</text>
</doc>
