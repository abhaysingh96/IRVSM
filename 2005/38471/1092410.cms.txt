<doc>
<docno>1092410.cms.txt</docno>
<text>
 
महाराष्ट्र
कृषी उत्पन बाजार समितीबाबत नवे विधेयक पावसाळी अधिवेशनात
[ Friday, April 29, 2005  01:08:23 am]


म. टा. प्रतिनिधी

पुणे : केंद सरकारच्या सूचनेनुसार राज्यातील कृषी उत्पन्न बाजार समितीच्या कायद्यात बदल करण्याची प्रक्रिया सुरू असून येत्या पावसाळी अधिवेशन त्याबाबतचे विधेयक मांडण्यात येणार आहे. शेतकऱ्याला आवश्यक बाजारपेठ मिळावी यासाठी बाजारयंत्रणा (माकेर्टिंग नेटवकिर्ंग) बदलण्यावर त्यात भर देणार असल्याचे पणनमंत्री हर्षवर्धन पाटील यांनी पत्रकार परिषदेत सांगितले.

प्रचलित कृषी उत्पन्न बाजार समितीच्या कायद्यात 1966 पासून बदल झालेला नाही. नवीन कायदा कसा असावा, याबाबत मार्गदर्शन करण्यासाठी केंदाने ' मॉडेल अॅक्ट ' तयार केला आहे. नवीन कायद्यात खाजगी बाजारपेठ वाढवण्यावर भर दिला जाणार असल्याने आतापर्यंत असलेली बाजार समित्यांची एकाधिकारशाही नष्ट होणार आहे. तसेच, करार शेती, एक परवाना पद्धत, थेट व्यापार आदी बाबींवर नव्या कायद्यात भर देण्यात येणार आहे. या बदलांमुळे शेतकरी व व्यापाऱ्यांनी घाबरू नये, सर्वांना विश्वासात घेऊनच त्याची अमलबजावणी केली जाईल, असे आश्वासनही पाटील यांनी दिले.

राज्यातील फळांसह एकूण पिकांचे उत्पादन मोठ्या प्रमाणात वाढल्याने बाजार समित्यांची यंत्रणा अपुरी पडत आहे. त्यामुळे शेतकऱ्यांची होणारी कुचंबणा नव्या कायद्यामुळे दूर होईल, असे पाटील म्हणाले. राज्यातील शेतकऱ्याला बाजारपेठेची मोठी आवश्यकता आहे. अलीकडेच नवी मुंबईत खुल्या पद्धतीने लिलावाचा प्रयोग करण्यात आला. शेतकरी, व्यापारी आणि पणन मंडळाचे प्रशासन यांमध्ये त्याबद्दल समाधानाचे वातावरण आहे. केंदाने हाती घेतलेल्या फळबाग मोहीमेचा ( मिशन) जास्तीत जास्त वाटा राज्याला मिळावा, यासाठी पणन मंडळ प्रयत्नशील असून त्यातून पायाभूत सुविधा उपलब्ध करण्यावर भर दिला जाणार आहे. विदर्भातील वरू येथे संत्र्याचे आणि जळगावला केळीसाठी निर्यात केंद लवकरच सुरू करण्याचे सूतोवाचही त्यांनी केले.

कापसाचे धोरण 15 मेपर्यंत

कापूस एकाधिकार योजनेमुळे सरकारला सुमारे 1700 कोटींचा तोटा सहन करावा लागणार असून पुढील वषीर्चे स्पष्ट धोरण 15 मे पूवीर् जाहीर करणार असल्याचेही पाटील यांनी सांगितले. यंदा 214 लाख क्विंटल कापसाची खरेदी करण्यात आली असून हमीभावाप्रमाणे त्याची रक्कम 3,672 कोटी रुपये होते. पैकी 25 एप्रिलपर्यंत 2,905 कोटी अदा करण्यात आले असून उर्वरित 765 कोटी रुपये 30 एप्रिलला बँकांना देण्यात येणार असून त्यानंतरच्या दोन-चार दिवसांत रक्कम शेतकऱ्यांच्या हाती येईल. अॅग्रिम- 1 पोटी द्यावयाचे 435 कोटी रुपये जूनअखेर तर अॅग्रिम- 2 पोटी द्यायचे 455 कोटी रुपये ऑक्टोबरपूवीर् देण्यात येणार आहे. केंदाने कापसाच्या 25 लाख गाठी निर्यात करण्याचे धोरण आखले असून त्यात राज्याला मोठा वाटा मिळवण्याचा प्रयत्न केला जात आहे. 12 किंवा 13 लाख गाठी मिळाल्या तर निर्यातीपोटी सुमारे शंभर कोटींचे अनुदान मिळेल, असेही पाटील यांनी नमूद केले.

 
</text>
</doc>
