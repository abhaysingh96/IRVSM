<doc>
<docno>1092419.cms.txt</docno>
<text>
 
महामुंबई
किरकोळ व घरगुती उद्योगांची माहिती घेणारी मोहीम
[ Friday, April 29, 2005  01:16:05 am]


म. टा. प्रतिनिधी

मुंबई : अर्थव्यवस्थेच्या विविध क्षेत्रांतील विशेषत: असंघटित क्षेत्रासंबधी माहिती घेण्याच्या उद्देशाने केंद सरकारच्या सांख्यिकी विभागातफेर् घेण्यात येणाऱ्या आथिर्क गणनेचे काम एक मे 30 जून या काळात हाती घेण्यात येणार असून ही पाचवी आथिर्क गणना असल्याची माहिती राज्याचे अर्थमंत्री जयंत पाटील यांनी दिली.

आथिर्क गणना म्हणजे देशाच्या भौगोलिक सीमांतर्गत असलेल्या सर्व उद्योगांची अधिकृत गणना असून यामध्ये अर्थव्यवस्थेच्या शेतकी व बिगरशेतकी क्षेत्रातील केवळ स्वत:च्या उपभोसाठी नसलेल्या वस्तुंचे उत्पादन, वितरण आणि क्षेत्रांतील सेवांचा त्यात समावेश आहे.

आथिर्क विकासाचे निकष तसेच त्याबाबतच्या निर्णय प्रक्रियेत या आथिर्क गणनेला महत्वाचे स्थान असल्याने जनतेने त्याबाबतची सर्व माहिती खुलेपणाने द्यावी, असे आवाहन पाटील यांनी केले. शालेय वा महाविद्यालयीन शिकवणीसारख्या घरगुती उद्योगाची तसेच त्यातून मिळणारे उत्पन्न आणि कुटुंबातील अन्य कोणी व्यक्ती अगदी छोटा व्यवसाय करीत असतील तरी त्याची माहिती द्यायला नागरिकांनी मागेपुढे करू नये, कारण या माहितीचा दुरुपयोग केला जाणार नाही, अशी ग्वाही त्यांनी दिली.

या गणनेतून छोट्या व्यवसायापासून ते मोठ्या कारखानदारीपर्यंतच्या आथिर्क कार्याची माहिती घेण्यात येणार असून राज्य स्तरावरील हे काम अर्थ व सांख्यिकी संचालनालयाच्या निरीक्षणाखाली करण्यात येणार असल्याचे पाटील यांनी सांगितले.

 
</text>
</doc>
