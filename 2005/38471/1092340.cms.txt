<doc>
<docno>1092340.cms.txt</docno>
<text>
 
अर्थव्यवहार
शेअर बाजारात निराशा, पण सेन्सेक्स स्थिर
[ Friday, April 29, 2005  12:34:01 am]


म. टा. बाजार प्रतिनिधी

मुंबई : रिर्झव्ह बँकेने बँकांसाठीच्या व्याजदरात ( बँक रेट) बदल न केल्याचा फटका शेअर बाजारात विशेषत: बँकांच्या शेअर्सना बसला. याव्यतिरिक्त भारतात फार खरेदी-विक्री झाली नाही आणि सेन्सेक्स बुधवारच्या तुलनेत जवळपास स्थिर राहिला.

सेन्सेक्स 6271.61 वर खुलला आणि दिवसअखेरीस फारशी उलथापालथ न होता 6284.20 वर बंद झाला. त्यात सहा अंशांची किरकोळ वाढ झाली. म्युच्युअल फंडांनी बँक आणि स्टीलच्या शेअर्सची मोठ्या प्रमाणावर विक्री केली.

मात्र, अंबानी बंधूतील वादाचा फारसा परिणाम शेअर बाजारावर झालेला आढळला नाही. कारण अनिल अंबानींनी गुरुवारीही मुकेश आणि कंपनीवर शरसंधान केले आहे. मात्र बाजाराने या वादाची फारशी दखल घेतल्याचे आढळले नाही.

 
</text>
</doc>
