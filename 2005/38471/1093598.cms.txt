<doc>
<docno>1093598.cms.txt</docno>
<text>
 
महाराष्ट्र
वीजसंकटाला पवारांचा नाकतेर्पणाच कारणीभूत
[ Friday, April 29, 2005  10:50:45 pm]


म. टा. प्रतिनिधी

पुणे : विजेच्या संकटाला गोडबोले समिती जबाबदार नसून केंदीय कृषीमंत्री शरद पवार यांचा नाकतेर्पणा आणि राष्ट्रवादी काँगेसचे दोन उर्जामंत्री कारणीभूत असल्याचा आरोप भाजप नेते नितीन गडकरी यांनी शुक्रवारी केला. एन्रॉनसंदर्भात पवार आणि त्यांच्या सहकाऱ्यांनी उच्च न्यायालयात खोटे प्रतिज्ञापत्र सादर करून लोकांचा विश्वासघात केल्याचेही त्यांनी सांगितले.

ऊर्जा पुनविर्लोकन समितीचे अध्यक्ष डॉ. माधव गोडबोले यांच्यावर पवार यांनी खापर फोडले आहे. मात्र, सनदी अधिकाऱ्यांऐवजी राजकीय व्यक्तीच राज्य चालवत असल्याने गोडबोले यांच्यावर आरोप करणे योग्य नसल्याचे गडकरी यांनी पत्रकार परिषदेत स्पष्ट केले.

गेली सहा वर्षे ऊर्जा खाते राष्ट्रवादी काँगेसकडे आहे. यापूवीर् पद्मसिंह पाटील यांच्याकडे, तर सध्या दिलीप वळसे-पाटील हे खात्याचा कारभार पाहात आहेत. त्यामुळे विजेच्या संकटाला पवार आणि त्यांचे राष्ट्रवादी काँगेसचे हे मंत्री जबाबदार आहेत. पवारांनी स्वत:च्या बचावासाठी ' बळीचे बकरे ' शोधू नयेत. तसेच, पवार यांच्या नाकतेर्पणामुळे लोडशेडिंग होत आहे, असेही ते म्हणाले.

काँगेस- राष्ट्रवादी काँगेसचे पहिल्यांदा सरकार आले, तेव्हा एन्रॉनसंदर्भात पवार, मुख्यमंत्री विलासराव देशमुख, तत्कालीन ऊर्जा मंत्री पद्मसिंह पाटील आणि वीज मंडळाचे अध्यक्ष बन्सल यांनी उच्च न्यायालयात खोटे प्रतिज्ञापत्र सादर केले. त्यात राज्यामध्ये वीज सरप्लस असल्याचे सांगून त्यांनी लोकांचा विश्वासघात केल्याचेही गडकरी यांनी नमूद केले.

एन्रॉनचा प्रकल्प दिवाळखोरीत आहे. सध्याच्या परिस्थितीत एन्रॉनची आवश्यकता आहे. याबाबत काही करार चुकले असतील, तर ते दुरुस्त केले पाहिजेत. युती सरकारने केलेले करार रद्द करण्याशिवाय या सरकारने काही केले नसल्याचेही त्यांनी सांगितले. शेतकऱ्यांना मोफत वीज दिल्याने विजेचा प्रश्ान् निर्माण झाल्याचा त्यांनी इन्कार केला. शेतकऱ्यांसाठी दहा टक्के म्हणजे 12 कोटी रुपयांची वीज आहे. मात्र , 16 टक्के वीजचोरी होत असून विदर्भातून विजेचे पारेषण करताना 14 टक्के नुकसान होते. त्यावर लक्ष केंदित करण्याची सूचना गडकरी यांनी केली.

 
</text>
</doc>
