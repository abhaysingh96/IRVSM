<doc>
<docno>1092396.cms.txt</docno>
<text>
 
महाराष्ट्र
मोफत अँजिओप्लास्टीसाठी बनावट रेशनकार्ड
[ Friday, April 29, 2005  01:01:45 am]


वृत्तसंस्था

नागपूर : हृदयावरील महागडी शस्त्रक्रिया करून घेताना दारिद्यरेषेखालील असल्याचे खोटे दाखले दिल्याबद्दल सावनेरचे पंचायत समिती अध्यक्ष व शिक्षक विजय भाऊराव देशमुख (वय 47) यांना गजांआड व्हावे लागले आहे.

हृदोगाने ग्रस्त असलेल्या देशमुख यांच्यावर सरकारच्या ' सुपरस्पेशालिटी हॉस्पिटल ' मध्ये नुकतीच शस्त्रक्रिया झाली होती. तिचा 50 हजार रुपयांवरील खर्च वाचवण्यासाठी दारिद्यरेषेखालील असल्याचे बनावट रेशनकार्ड त्यांनी दिले आणि स्वत:वर मोफत ' अँजिओप्लास्टी ' शस्त्रक्रिया करवून घेतली! हे नाटक बिनबोभाट वठलेही असते ; परंतु देशमुख यांनी असा प्रकार केला असल्याची माहिती देणारा एक निनावी फोन अजनी पोलिसांना आला. त्यासंदर्भात चौकशी केली असता बनावट रेशनकार्डाचे प्रकरण उघड झाले आणि हॉस्पिटलची व पर्यायाने सरकारची 50 हजार रुपयांची फसवणूक केल्याच्या आरोपाखाली पोलिसांनी देशमुख यांना अटक केली. त्यांच्या पोलिस कोठडीची मुदत गुरुवारी संपत आहे.

 
</text>
</doc>
