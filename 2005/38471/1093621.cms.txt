<doc>
<docno>1093621.cms.txt</docno>
<text>
 
देश-विदेश
एअर इंडियाचे नवे सूत्र किफायतशीर दरात सवोर्त्तम सेवा
[ Friday, April 29, 2005  11:41:38 pm]


वृत्तसंस्था

तिरुवनंतपुरम : वाढत्या प्रवासीसंख्येची गरज भागवण्यासाठी एअर इंडियाने आजवरच्या इतिहासातील सर्वात मोठ्या विस्तारीकरणाला सुरुवात केली असून किफायतशीर दरात सवोर्त्तम सेवा पुरवण्याचे एअर इंडियाचे उद्दिष्ट आहे, असे प्रतिपादन नागरी हवाई वाहतूकमंत्री प्रफुल पटेल यांनी शुक्रवारी येथे केले.

एअर इंडियाच्या ' एअर इंडिया एक्स्प्रेस ' या किफायतशीर सेवेचे उद्घाटन करताना ते बोलत होते. या सेवेच्या ' तिरुवनंतपुरम-आबु धाबी ' या पहिल्या विमानाला केरळचे राज्यपाल आर. एल. भाटिया यांनी हिरवा झेंडा दाखवला. मुख्यमंत्री ओमेन चंडी, प्रफुल पटेल यांच्यासह अनेक आमदार या पहिल्या विमानाचे प्रवासी आहेत. आखाती देशात नोकरीनिमित्त वास्तव्यास असणाऱ्या शेकडो केरळीजनांची, किफायतशीर विमानसेवेची मागणी या विमानसेवेमुळे पूर्ण झाली आहे.

एअर इंडिया लवकरच दिल्ली-अमृतसर-बमिर्ंगहॅम- टोरोंटो आणि कोलकाता-लंडन अशी सेवा सुरू करणार असल्याचे पटेल यांनी सांगितले. कमीत कमी दरात सवोर्त्तम सेवा हे एअर इंडियाच्या विस्तारीकरणाचे मुख्य तत्त्व असेल. एअर इंडियाच्या ताफ्यात नव्या विमानांची भर पडली की, मुंबई, दिल्ली सारख्या महत्त्वाच्या केंदांबरोबरच इतर विमानतळांवरची वाहतूकही वाढेल. एअर इंडिया सारख्या राष्ट्रीय विमान वाहतूक कंपनीचा तळ फक्त मुंबईच असावा, हे योग्य नाही, असे पटेल म्हणाले. दूरसंचार क्षेत्राप्रमाणेच विमान वाहतूक क्षेत्रातील क्रांतीमुळेही भारतीयांचे जीवनमान बदलू शकते. आजवर विमानसेवा समाजातील केवळ विशिष्ट गटापुरती मर्यादित होती. मात्र, आता परिस्थिती बदलत आहे, असेही ते म्हणाले.

' एअर इंडिया एक्स्प्रेस ' च्या ताफ्यात तीन विमाने असून तिरुवनंतपुरम, कोची आणि कोझिकोड या केरळमधील तीन विमानतळांवरून आठवड्याला 31 उड्डाणे होणार आहेत. प्रत्येकी 181 आसनक्षमतेची ही विमाने आहेत. प्रवासादरम्यान विमानात कोणत्याही आलीशान सोयीसुविधा पुरवण्यात येणार नाहीत.

 
</text>
</doc>
