<doc>
<docno>1093385.cms.txt</docno>
<text>
 
महाराष्ट्र
'कृष्णा': नवी आव्हाने!
[ Friday, April 29, 2005  06:47:02 pm]


म. टा. वृत्तसेवा

कराड : राज्यात महत्त्वाचा मानल्या जाणाऱ्या ' कृष्णा सहकारी साखर कारखान्या ' ची निवडणूक पार पडली, सत्तांतर झाले, आणि आता सूत्रे पुढल्या पिढीकडे आली. यशवंतराव मोहिते यांच्या नेतृत्वाखालील ' रयत पॅनेल ' च्या इंदजित मोहिते यांना अध्यक्षपद मिळाले. मात्र, कारखान्याचे प्रश्ान् आता नव्या संचालक मंडळाला सोडवावे लागणार आहेत. कारखान्याचे माजी अध्यक्ष जयवंतराव भोसले यांचे ' सहकार पॅनेल ' पराभूत झाले ते केवळ या भागातील राजकीय नेत्यांनी यशवंतराव मोहिते यांना पाठिंबा दिल्यामुळे, असे मानणे वरवरचे ठरेल. आधीच्या संचालकांनी केलेल्या ज्या पापांचा पाढा विजय मिळवण्यापूवीर् ' रयत पॅनेल ' ने वाचला होता ; ती आता या पॅनेलला, नव्या संचालकांना फेडावी लागणार आहेत.

उत्पादनवाढीसाठी 225 कोटी रुपयांची विविध कजेर् आधीच्या संचालकांनी उचलली, असा ' रयत ' चा आरोप होता. कारखान्याचा पैसा त्या संचालक मंडळाने स्वत:च्या कुटुंबियांकडे वळवला, असा गंभीर आरोपही प्रचारादरम्यान झाला होता. हे आरोप करणारे आता संचालक मंडळात बहुमताने असून कारखान्यांची धुरा आता त्यांच्याहाती असल्यामुळे, कजेर् कशी फेडणार आणि पैसा वळवला गेला असल्यास त्याचा तपास आणि वसुली यांचा मार्ग कसा आखणार, हे नव्या संचालक मंडळाला ठरवावे लागेल.

कारखान्यात झालेली भरमसाट सभासदवाढ, हा तर सर्वांत नाजुक प्रश्ान्. हे वाढीव सभासदांचे प्रकरण न्यायप्रविष्ट आहे. सुमारे 1800 भागधारक आणि चार हजार 527 उत्पादक असे सभासद भोसले यांच्या ' सहकार ' पॅनेलने गेल्या वर्षभरात वाढवले होते. त्यांना उमेदवारीचा आणि मतदानाचा हक्क नाकारावा, अशी मागणी ' रयत ' पॅनेलच्या धुरिणांनीच कोर्टाकडे केली होती. ती कोर्टाने फेटाळली. या सभासदांना नाकारणार की सामावणार, नाकारणार कसे, अशी गुंतागुंत या प्रश्ानत आहे. सभासदवाढीचा झंझावात एकेकाळी सुरू करणाऱ्या मोहिते यांच्या विचारधारेतूनच कारखान्याची सभासदसंख्या 13 हजार 528 वर पोहोचली, हे सत्य नाकारून चालणार नाही.

' कृष्णा ' शी संबंधित असलेल्या, याच कारखान्याच्या समूहातील उपसंस्था अनेक आहेत. त्यांची स्थिती आज बरी नसल्याचा प्रचार झाला होता व त्यातील सत्य जाणून, या दुरवस्थेचे माप पराभूत पॅनेलच्या पदरात सभासदांनीच घातलेही आहे. मात्र, आता या संस्थांची स्थिती सुधारण्याचेही आव्हान नव्या संचालक मंडळापुढे आहे.

राजकीय पातळीवरून सहकारमंत्री पतंगराव कदम यांचा खंदा पाठिंबा मोहिते यांच्या पॅनेलला होता. आपण मोहिते यांना ' विजयाची गुरुदक्षिणा ' देणार आहोत, असे प्रचारसभेत कदम यांनी जाहीरही केले होते. याखेरीज अर्थमंत्री जयंत पाटील यांचेही प्रमुख कार्यकतेर् मोहितेंच्या बाजूने होते आणि आमदार विलासराव पाटील उंडाळकरांचा पाठिंबाही होता. निवडणुकीचे गणित त्यातून सुटले ; पण पाठिंब्याचे हे राजकीय सूत्र पुढे कारखान्याच्या प्रश्ानंची सोडवणूक करताना कसे कायम राहील, याकडे नव्या संचालक मंडळाला लक्ष द्यावे लागेल.

 
</text>
</doc>
