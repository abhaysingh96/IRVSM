<doc>
<docno>1092464.cms.txt</docno>
<text>
 
महाराष्ट्र
पवार शोधताहेत 'बळीचे बकरे'!
[ Friday, April 29, 2005  01:35:56 am]


म. टा. प्रतिनिधी

पुणे : स्वत:चा बचाव करण्यासाठी सरकारबाहेरचे ' बळीचे बकरे ' शोधण्याच्या हेतूने राष्ट्रवादी काँग्रेसचे अध्यक्ष आणि केंदीय कृषीमंत्री शरद पवार यांनी आपल्यावर टीका केल्याचा आरोप ऊर्जा पुनविर्लोकन समितीचे ( गोडबोले समिती) अध्यक्ष डॉ. माधव गोडबोले यांनी गुरुवारी पत्रकार परिषदेत केला.

समितीने एन्रॉन, रिलायन्स आणि इस्पात या वीज कंपन्या गुंडाळण्याची नव्हे, तर त्याच्या पुनविर्लोकनाची शिफारस केली होती, असे सांगून, समितीच्या अनेक शिफारशींकडे कानाडोळा करणाऱ्यांनी आधी अहवालातील सर्व तरतुदींचा बारकाईने अभ्यास करावा आणि मगच त्याविषयीचे मत नोंदवावे, अशी परखड सूचनाही गोडबोले यांनी शरद पवार यांना केली.

पवार यांनी मंगळवारी ' मटा ' ला दिलेल्या खास मुलाखतीत, गोडबोले समितीचा अहवाल राज्य सरकारने स्वीकारल्यानेच सध्याची परिस्थिती उद्भवल्याचा आरोप करून गोडबोले यांच्यावरही वैयक्तिक आरोप केले होते. त्या सर्व आरोपांचे खंडन करताना, राज्यातील जनतेेचे हित केवळ राज्यर्कत्यांनाच समजते का, असा सवाल गोडबोले यांनी उपस्थित केला. तसेच, नामवंत तज्ज्ञांची समिती नेमूनही तिच्या सदस्यांवर असे गंभीर आरोप केले जाणार असतील, तर समाजानेही सरकारला जाब विचारायला हवा, असे त्यांनी सांगितले.

प्रत्यक्षात आपल्या आणि राज्य सरकारच्या कोणत्या चुकीच्या धोरणांमुळे सध्याची परिस्थिती ओढवली आहे, याचे आत्मपरीक्षण पवारांनी करणे गरजेचे आहे, असे गोडबोले म्हणाले. चार वर्षांपूवीर् राज्य सरकारला सादर केलेल्या अहवालातच एन्रॉन प्रकल्पाची वित्तीय पुनर्बांधणी करून तिच्या विजेचा दर कमी कसा करता येईल, या दृष्टीने विचार व्हावा, अशी शिफारस करण्यात आली होती. मात्र, एन्रॉन कराराची न्यायालयीन चौकशी करण्याची शिफारस केल्याने पवारांनी आपल्यावर बिनबुडाचे आरोप केल्याचे गोडबोले म्हणाले. पण चार वर्षांत समितीच्या अहवालावर काय कार्यवाही केली, याचा जाब त्यांनी राज्य सरकारलाच विचारावा, असा सल्लाही गोडबोले यांनी दिला.

एन्रॉनमधील 10 हजार कोटी रुपयांची गुंतवणूक अचल राहू नये, यासाठीच समाजहिताच्या दृष्टीने त्याबद्दल फेरविचार करण्यात यावा, अशी शिफारस करण्यात आली होती. त्याबद्दल राष्ट्रीय लोकशाही आघाडी आणि संयुक्त पुरोगामी आघाडीच्या केंदातील सरकारांनी कोणतीही ठोस पावले उचलली नाहीत. मात्र, अमेरिकेच्या दबावा-मुळेच केंद सरकार सध्या एन्रॉन पुन्हा सुरू करण्याच्या प्रयत्नात आहे. त्यामुळे पवार कोणाचे हित जपत आहेत, याचा विचार करायला हवा, असेही गोडबोले यांनी सांगितले.

दाभोळ कंपनीने वीज मंडळाशी केलेल्या वीजखरेदी तरतुदींचा भंग केल्याने त्यांच्याकडून वीज घेणे बंद करण्यात आले, असे सांगून गोडबोले समितीच्या शिफारशींचा प्रकल्प बंद होण्याशी काही संबंध नसल्याचे त्यांनी स्पष्ट केले.

रिलायन्स आणि इस्पात हे दोन खाजगी वीजनिमिर्ती प्रकल्पही सोडून देण्याची शिफारस समितीने केली नव्हती. एन्रॉनचा अनुभव लक्षात घेता खासगी वीज प्रकल्पांबाबतचे करार काळजीपूर्वक तपासावेत, अशी धोक्याची सूचना दिली होती, असे त्यांनी सांगितले.

बोलले गोडबोले

एन्रॉन, इस्पात, रिलायन्सप्रकल्पांच्या पुनविर्लोकनाचाच सल्ला दिला होता

जनतेचे हित फक्त राज्यर्कत्यांनाच कळते का ?

शिफारशी स्वीकारल्यात, कार्यवाही काय केलीत ?

अमेरिकेच्या दबावामुळेच एन्रॉनचे पुनरुज्जीवन

 
</text>
</doc>
