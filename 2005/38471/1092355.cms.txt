<doc>
<docno>1092355.cms.txt</docno>
<text>
 
अर्थव्यवहार
आकडेवारीपेक्षा व्हिजनवर भर!
[ Friday, April 29, 2005  12:38:46 am]


म. टा. बँकिंग प्रतिनिधी

मुंबई : सुदृढ अर्थव्यवस्था आणि समाधानकारक मॉन्सूनच्या जोरावर 2005-06 या काळात देशांतर्गत उत्पादनवाढीचा दर जवळपास सात टक्के राहून, तसेच चलनवाढ 5 टक्के अशी आटोक्यात राहूनही, रिर्झव्ह बँकेचे गव्हर्नर डॉ. वाय. व्ही. रेड्डी गुरुवारी क्रेडिट (पतपुरवठा) आणि लिक्विडिटीच्या ( रोखता) बाबतीत फारसा धोका पत्करण्याच्या मनस्थितीत दिसले नाहीत. त्यामुळेच, बँक दर आणि रोख राखीव गुणोत्तर (कॅश रिर्झव्ह रेश्यो- सीआरआर) त्यांनी ' जैसे थे ' ठेवले.

शिवाय यंदाच्या क्रेडिट पॉलिसीत प्रथमच केंदीय बजेटप्रमाणे बँकांच्या दृष्टीने ' आम आदमी ' असलेल्या ठेवीदारांना संरक्षण देण्याची भाषा त्यांनी आवर्जून वापरली आहे.

2005-06 साठीची वाषिर्क क्रेडिट पॉलिसी गुरुवारी जाहीर झाली. तीत अपेक्षेप्रमाणे फार काही बदल नाहीत. बँक दर 6 टक्के आणि सीआरआर 5 टक्के कायम ठेवण्यात आला आहे. रिव्हर्स रेपो रेट पाव टक्क्यांनी वाढवून पाच टक्के करण्यात आला, इतकाच बदल आहे.

एकंदरित या पॉलिसीत आकड्यांपेक्षा शब्दांवर अधिक भर देण्यात आला आहे. विविध बँकांच्या अध्यक्षांसमोर क्रेडिट पॉलिसी मांडताना त्यांनी, पतपुरवठ्यात वाढ होण्यासाठी पुरेशा लिक्विडिटीवर भर दिला. त्याचबरोबर गुंतवणुकीस प्रोत्साहन आणि किंमतींना प्राधान्य देण्यावरही भर देणार, असे गव्हर्नर म्हणाले. खनिज तेलांचे गेले काही दिवस वाढलेले भाव हा चिंतेचा विषय असल्याचे त्यांनी मान्य केले.

स्थैर्य आणि विकास या दोन्हींमध्ये समतोल साधू शकेल, अशी व्याजदर पार्श्वभूमी निर्माण करण्याचे आश्वासन त्यांनी दिले, पण आकडेवारीविषयी मात्र फार ऊहापोह केला नाही.

ठेवीदारांविषयी सहानुभूती

बँकांनी अधिकाधिक ठेवीदारांपर्यंत पोहोचण्यासाठी प्रयत्न केले पाहिजेत, सेवा यंत्रणा सुधारली पाहिजे, असे त्यांनी सांगितले. पेन्शनर आणि कॉपोर्रेट ठेवीदार यांच्यात भेदाभेद करून नये, असेही त्यांनी अप्रत्यक्षरीत्या सूचित केले. यंदाच्या पॉलिसी अहवालात अनेक ठिकाणी सर्वसामान्य ठेवीदारांविषयी विवेचन आहे.

दोन भागांत अहवाल

यंदाच्या पॉलिसी अहवालाचे प्रथमच मॉनेटरी ( चलनविषयक) आणि विकास व नियमन (डेव्हलपमेंट अँड रेग्युलेटरी) असे दोन भाग करण्यात आले. तसेच, यापुढे पहिला तिमाही आढावा जुलै महिन्यात आणि तिसरा तिमाही आढावा महिन्यात जाहीर केला जाईल. याशिवाय ऑक्टोबर महिन्यात सहामाही आणि एप्रिल महिन्यात वाषिर्क आढावा घेण्याची पद्धती कायम राहील.

नवीन काहीही नाही

पत्रकारांशी वार्तालापातही डॉ. रेड्डी यांनी ' नवे काहीही नाही ' असे सुरुवातीलाच सांगून टाकले. अर्थात यंदाच्या क्रेडिट पॉलिसी सादरीकरणात बऱ्याच नवीन गोष्टी आढळून आल्या. पॉलिसीच्या मसुद्यासंदर्भात सरकारशी बरीच सखोल चर्चा झाली, असे रेड्डी यांनी सांगितले. त्या ' सखोल ' चचेर्चा परिणाम अर्थातच अहवालातील भाषेवर दिसून आला.

गेल्या 18 महिन्यांप्रमाणेच जागतिक व्याजदर आणि तेलाच्या किमतींबाबत अनिश्चितता अद्याप कायम आहे. ती विचारात घेऊनच, बाजारात लिक्विडिटी कायम राहावी आणि भाववाढीची झळ लागून क्रेडिट पुरवठा आक्रसू नये यासाठी बँक दर आणि सीआरआर स्थिर ठेवण्यात आल्याचे ते म्हणाले.

आकडेवारी सादर करण्यापेक्षा दिशा दाखवणे इतकेच सध्याच्या परिस्थितीत करण्यासारखे होते, असे रेड्डी म्हणाले. बँकिंग धोरणाबाबत काही फेरविचार करवा लागेल, अशी महत्त्वाची घोषणा त्यांनी केली.

 
</text>
</doc>
