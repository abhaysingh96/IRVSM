<doc>
<docno>1092468.cms.txt</docno>
<text>
 
देश-विदेश
लाल दिव्यासाठी प्रतीक्षा हिरव्या कंदिलाची...
[ Friday, April 29, 2005  01:39:42 am]


म. टा. विशेष प्रतिनिधी

नवी दिल्ली : महाराष्ट्रातल्या तीन मंत्र्यांची नावे कुठे हरवली ?... बुधवारी रात्री साडेअकरापर्यंत मुख्यमंत्री विलासराव देशमुख यांची वाट पाहत पत्रकार '10 जनपथ ' च्या दाराबाहेर प्रतीक्षा करीत होते. मंत्रिमंडळाच्या विस्ताराला हायकमांडचा हिरवा कंदील मिळाल्याचे मुख्यमंत्र्यांनीच दिल्लीत सांगितले. प्रदेशाध्यक्ष प्रभा रावही साक्षीला होत्या. मग माशी कुठे शिंकली ? गुरुवारचा शपथविधी पुढे का ढकलला ? याचे मजेदार कथानक राजधानीत विश्वसनीय गोटातून समजले.

बुधवारी रात्री मंत्रिपदाच्या तीन जागांसाठी जी नावे चचेर्त आली त्यांना प्रभा राव आणि मार्गारेट अल्वा या ' भगिनीमंडळा ' ने मोडता घातला. नितीन राऊत, गोविंदराव आदिक या नावांसाठी राव यांनी सारी शक्ती पणाला लावली होती. मुख्यमंत्री गप्प होते, हतबलही होते. राज्याच्या राजकारणाची बिकट परिस्थिती त्यांनी सोनिया गांधी यांच्या कानावर घातली. या वेळच्या चचेर्त अल्वांनी दिलेल्या माहितीवरही विश्वास ठेवायला सोनिया तयार नव्हत्या. प्रभारीपदी अल्वांच्या नियुक्तीनंतर प्रथमच असे घडले. तणावाची स्थिती पाहून सोनियांनी स्वत:च चर्चा तहकूब केल्याचे समजले.

दरम्यान, पी. एन. पाटील, राजेंद दर्डा आणि रोहिदास पाटील ही तीन नावे निश्चित झाल्याची बातमी मध्यरात्री फुटली. नावे ऐकताच उर्वरित इच्छुक जागे झाले आणि लॉबिंगचा खेळ पुन्हा सुरू झाला. वास्तविक तीनपैकी दोन जागांवर एकमत झाले होते, तिसऱ्या जागेमुळे विषय अनिणिर्त राहिला आणि सारेच फिसकटले. गुरुवारचा सारा दिवस तमाम इच्छुक आपली वणीर् लावण्यासाठी शथीर्ने लढत राजधानीत घरोघरी हिंडत होते. दिल्लीतल्या मराठी पत्रकारांना , ' काही कळले का ', असे विचारण्यासाठी अधूनमधून त्यांचे फोन यायचे. महाराष्ट्रातल्या अनेक विद्यमान आणि माजी मंत्र्यांचे फोनही दिल्लीत खणखणत होते.

मुख्यमंत्री मंुबईत ' वर्षा ' वर स्वस्थ बसल्याचे त्यांच्या संवादातून कळायचे. काळोखात बुडालेल्या महाराष्ट्रात, बुधवारी रात्री चचेर्त अडकलेले तीन मंत्री गुरुवारी रात्री उशिरापर्यंत लाल दिव्यासाठी हिरव्या कंदिलाच्या प्रतीक्षेत आहेत...

2 मे रोजी शपथविधी

राज्यपाल एस. एम. कृष्णा दोन दिवस मुंबईत नसल्यामुळे, तसेच एक मेच्या ' महाराष्ट्र दिना ' मुळे नव्या मंत्र्यांचा शपथविधी दोन मे रोजी होणार असल्याचे महाराष्ट्राच्या प्रभारी मार्गारेट अल्वा यांनी सांगितले.

त्याचवेळी, मुंबईत राजभवनात शपथविधीची जय्यत तयारी असून मंत्र्यांची नावे शुक्रवार सकाळपर्यंत निश्चित झाल्यास त्यांना शपथ देण्याची राज्यपालांची तयारी असल्याचे समजते.

 
</text>
</doc>
