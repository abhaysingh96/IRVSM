<doc>
<docno>1092399.cms.txt</docno>
<text>
 
महाराष्ट्र
गंगाघाटावर उडणार ज्ञानतुषार
[ Friday, April 29, 2005  01:02:45 am]


म. टा. प्रतिनिधी

नाशिक : गेल्या 83 वर्षांपासून नाशिकच्या गंगाघाटावर दर वसंतात अखंडपणे फुलत आलेल्या ' वसंत व्याखानमाले ' त यंदाही जीवनरसांचे विविधरंगी ज्ञानतुषार उडणार आहेत. यशवंतराव महाराज पटांगणावर एक ते 31 मे या काळात दररोज सायंकाळी सात वाजता भरणाऱ्या या व्याख्यानमालेत यंदा ज्येष्ठ पत्रकार अरुण साधू, विवेक घळसासी, नाट्यसंमेलनाचे माजी अध्यक्ष शं. ना. नवरे आदींची व्याख्याने होणार आहेत.

संगमनेरचे उद्योगपती आणि वक्ते संजय मालपाणी हे एक मे रोजी व्याख्यानमालेचे पहिले पुष्प गुंफतील. ' विकास मुलांचा सहभाग पालकांचा ' हा त्यांचा विषय आहे. त्यानंतर दोन मे रोजी ' भारत आणि चीन उगवत्या महासत्ता ' यावर ज्येष्ठ पत्रकार अरुण साधू विवेचन करतील. समाजवादी चळवळीतील कार्यकर्ते डॉ. कुमार सप्तषीर् तीन मे रोजी ' लोक आंदोलनाचे शस्त्र ' या विषयावर विचार मांडतील. चार मे रोजी शं. ना. नवरे ' रविवारच्या गोष्टी ' रंगवतील. पुण्याचे विज्ञान अभ्यासक डॉ. प्रभाकर कुंटे पाच मे रोजी ' आपला वैज्ञानिक वारसा ' या विषयावर व्याख्यान देतील.

' व्यंगचित्रांच्या कल्पना कशा सुचतात ' याचे गमक प्रख्यात व्यंगचित्रकार संजय मिस्त्री सहा मे रोजी सांगतील. तर सात मे रोजी ज्येष्ठ पत्रकार मधुकर भावे '50 वर्षांतील महाराष्ट्रा ' चा आढावा घेतील. ' सुखी जीवनाचा मूलमंत्र-सदाचार शाकाहार ' हा विचार सांगण्यासाठी पुण्याचे डॉ. कल्याण गंगवाल आठ मे रोजी व्याख्यान देणार आहेत. आ. डॉ. निलम गोऱ्हे या ' विधिमंडळातील महिलांचे प्रश्न ' यावर नऊ मे रोजी व्याख्यान देणार आहेत. औरंगाबादचे साहित्यिक रा. रं. बोराडे हे 10 मे रोजी ' मी आणि माझी आमदार सौभाग्यवती ' याबाबत श्रोत्यांशी संवाद साधतील.

अरविंद पोतनीस हे 12 मे रोजी ' महात्मा गांधी : समज आणि गैरसमज ' या विषयावर व्याख्यान देतील. फादर फ्रान्सिस दिब्रिटो हे 13 मे रोजी ' धामिर्कता- आध्यात्मिकता-मानवता ' यातील नात्याबद्दल बोलणार आहेत. डॉ. रामचंद देखणे हे 14 मे रोजी ' मराठी कवितेची वाटचाल आणि केशवसूत ' याबाबत विचार मांडतील. ' असणे-भासवणे व उपदेश करणे ' यावर पुण्याचे शिक्षणतज्ज्ञ भास्करराव आव्हाड यांचे व्याख्यान 15 मे रोजी होईल.

स्वाती सामक, ज्योत्स्ना चांदगुडे आणि प्रभा सोनवणे यांच्या ' चांदणगाथा ' या कवितांवर आधारित कार्यक्रमाने 16 मेची सायंकाळ रंगणार आहेत. कर्नल जयंत चितळे 17 मे रोजी ' स्वातंत्र्योत्तर सेनादलाची गाथा व व्यथा ' सांगतील. ' रामकथेची जगन्मोहिनी ' यावर 18 मे रोजी संजीवनी खेर यांच्या व्याख्यानाचे आयोजन करण्यात आले आहे. तर 19 मे रोजी आ. डॉ. वसंत पवार यांच्या अध्यक्षतेखाली ' शंका रुग्णांच्या, उत्तर तज्ज्ञ डॉक्टरांचे ' या विषयावरील परिसंवादाचे आयोजन करण्यात आले आहे. ' भारतीय संस्कृतीची उजळती दिशा ' याबाबत पुण्याचे पत्रकार एस. के. कुलकणीर् हे 20 मे रोजी व्याख्यान देणार आहेत.

' आजची स्त्री- किती स्थिर-किती अंधातरी ' हे सांगतील नांदेडच्या डॉ. वृषाली किन्हाळकर. सोलापूरचे पत्रकार विवेक घळसासी हे 24 मे रोजी ' कशासाठी सुखासाठी ' या विषयावर व्याख्यान देतील. तर 25 मे रोजी प्रख्यात चित्रकार प्रकाश कामतीकर ' कला व संस्कृती यांतील अनुबंध ' मांडतील.

ज्येेष्ठ पत्रकार ह. मो. मराठे 26 मे रोजी ' बने, बने हे बघ आपले राजनेते ' या व्याख्यानाने नाशिककरांशी संवाद साधतील. ' संतांचे क्रांतिकारकत्व ' सांगण्यासाठी 27 मे रोजी डॉ. तारा भवाळकर यांना पाचारण करण्यात आले आहे. ' प्रा. वसंत कानेटकरांची चरित्र नाटके ' या विषयावर 30 मे रोजी डॉ. चारुशीला ओक यांचे व्याख्यान होणार आहे. सोलापुरातील गायकांनी सादर केलेल्या गीत रामायणाने 31 मे रोजी या महिनाभर चाालणाऱ्या व्याख्यानमालेचा समारोप होईल.

 
</text>
</doc>
