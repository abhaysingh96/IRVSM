<doc>
<docno>1093597.cms.txt</docno>
<text>
 
महाराष्ट्र
शाबासकीतून मिळते जोमाने काम करण्याची ऊर्जा
[ Friday, April 29, 2005  10:49:50 pm]


म. टा. प्रतिनिधी

पुणे : कलावंतांच्या पाठीवर शाबासकीची थाप आवश्यक असतेच. त्याशिवाय जोमाने काम करण्याची ऊर्जा मिळत नाही, असे मत ज्येष्ठ चित्रपट दिग्दर्शक राजदत्त यांनी शुक्रवारी व्यक्त केले.

नानासाहेब सरपोतदार यांच्या स्मृतीप्रित्यर्थ ज्येष्ठ दिग्दर्शक राम गबाले यांच्याहस्ते ' चित्रगौरव ' पुरस्कार स्वीकारल्यानंतर ते बोलत होते. यावेळी उत्कृष्ट चित्रनिमिर्तीबद्दलचा पुरस्कार ' नवरा माझा नवसाचा ' या चित्रपटासाठी सचिन यांना देण्यात आला, तर गिरीश जोशी यांना नाट्यगौरव पुरस्काराने सन्मानित केले गेले.

चित्रपटसृष्टीत स्थिरावल्यावर अनेक थोर माणसांशी संबंध आला. त्यांच्याकडून प्रेम मिळाले. मात्र, पुरस्कारांच्या रूपातून पाठीवर मिळणारी शाबासकीची थाप ही कलावंतांची मानसिक भूकच असते. त्यामुळे नानासाहेब सरपोतदार यांच्या नावाने मिळालेल्या पुरस्कारापेक्षा अधिक मोलाचा गौरव कोणता असू शकेल, अशा शब्दात राजदत्त यांनी आपल्या भावना मांडल्या.

धर्मावर निष्ठा, देशाबद्दलची भक्ती आणि माणसांविषयीचे प्रेम या दत्ताजींच्या व्यक्तिमत्त्वातील गुणांचा प्रभाव त्यांच्या चित्रपटांवरही जाणवत असल्यानेच ते आपलेसे वाटतात, असे मत ज्येष्ठ चित्रपट दिग्दर्शक राम गबाले यांनी व्यक्त केले.

जे चित्रपट चालतात ते चांगले असतातच असे नाही. तसेच , ' पुरस्कार ' प्राप्त चित्रपटांना प्रेक्षकांचा प्रतिसाद मिळण्याची शक्यताही कमी असते. मात्र , ' नवरा माझा नवसाचा ' ला लाभलेल्या प्रेक्षकांच्या ' रिवॉर्ड ' नंतर चित्रप्रतिभा ' अॅवॉर्ड ' मिळत आहे, ही चित्रसृष्टीतील दुमिर्ळ, पण आनंदाची गोष्ट आहे, असे मत सचिन यांनी व्यक्त केले. आजवर बरेच काही शिकता आले आणि अजूनही शिकण्याची तयारी असल्याचे सांगून प्रत्येक वषीर् एखादा मराठी चित्रपट करणारच, असे त्यांनी स्पष्ट केले.

 
</text>
</doc>
