<doc>
<docno>1093596.cms.txt</docno>
<text>
 
महाराष्ट्र
निविदा उशिरा काढल्याने पीएमटीचे लाखोंचे नुकसान
[ Friday, April 29, 2005  10:49:10 pm]


म. टा. प्रतिनिधी

पुणे : पीएमटी बस आणि थांब्यांवरील जाहिरातींच्या प्रायोजकत्त्वाचे सुमारे साडेअठरा कोटी रुपयांचे निविदा काढण्याला पीएमटी व्यवस्थापनाने विलंब लावल्यामुळे लाखो रुपयांचे नुकसान झाल्याची तक्रार पीएमटी सदस्यांनी केली. पीएमटीच्या अनेक वादग्रस्त विषयांसंदर्भातली चर्चा शुक्रवारी समितीच्या बैठकीत झाल्यामुळे बैठक सात तास लांबली.

बसथांबे आणि बसवर प्रायोजकाच्या माध्यमातून जाहिराती मागवल्या जातात. त्यामाध्यमातून पीएमटीला सुमारे साडेअठरा कोटी रुपये उत्पन्न मिळते. प्रायोजकांसाठी या जाहिरातींचे साधारण डिसेंबर-जानेवारी महिन्यादरम्यान निविदा मागवल्या जातात. मात्र यंदा या निविदा मागवण्याला सुमारे तीन महिने विलंब झाला. हा विलंब का झाला. याला जबाबदार कोण, अशी विचारणा आप्पा माळवदकर, राजेंद नाईक, प्रशांत जगताप आदी सदस्यांनी समितीच्या बैठकीत केली. या प्रश्ानला उत्तर देताना अधिकाऱ्यांनी एकमेकांकडे बोट दाखवण्याला सुरुवात केली.

अधिकाऱ्यांमधील नियोजनाच्या अभावामुळे या विषयाला विलंब लागत असल्याचे सांगून राधेश्याम मोपलवार यांच्या कारकीदीर्त हे झाल्याचे जगताप यांनी सांगितले. या विषयावर कोणीच योग्य उत्तर देत नसल्यामुळे हा विषय मुख्य सभेकडे पाठवण्याचा काही सदस्यांनी केला. त्यावर या विषयासंदर्भात चौकशी करून अहवाल ठेवण्याचे आदेश समितीने पीएमटी महाव्यवस्थापकांना दिले.

 
</text>
</doc>
