<doc>
<docno>1092412.cms.txt</docno>
<text>
 
महाराष्ट्र
सहा दरोडेखोरांना मोक्का न्यायालयात जन्मठेप
[ Friday, April 29, 2005  01:09:23 am]


म. टा. प्रतिनिधी

पुणे : नगर आणि पुणे जिल्ह्यात दरोडे घालून अनेकांचे खून करणाऱ्या सहा दरोडेखोरांना जन्मठेप आणि अकरा लाख रुपयांची शिक्षा ' मोक्का ' कोर्टाचे विशेष न्यायाधीश एस. एम. शेंबोळे यांनी गुरुवारी सुनावली. या खटल्याचा निकाल ' व्हिडिओ कॉन्फरन्सिंग ' द्वारे देण्यात आला.

शिरुर, यवत, शिक्रापूर, जेजुरी आणि पारनेर भागात दरोडे घालणाऱ्या 11 जणांच्या टोळीला 2001 मध्ये पकडण्यात आले. त्यांच्यावर ' मोक्का ' अंतर्गत कारवाई करण्यात आली. त्यातील सावळाराम काळे, धोंडिराम काळे, तुळशीराम काळे, दादा पिंपळे, अनिल पिंपळे आणि नटवर चव्हाण या सहाजणांना जन्मठेप आणि अकरा लाख रुपयांची शिक्षा ठोठावण्यात आली.

या टोळीने 1993 ते 2001 या कालावधीत पुणे आणि नगर जिल्ह्यांत विविध ठिकाणी दरोडे घातले. तुळशीराम, दादा आणि अनिल या तिघांना पकडल्यानंतर अन्य आठ जणांना आठ जानेवारी 2001 रोजी अटक करण्यात आली. त्यांच्याविरुद्ध 28 ऑगस्ट 2001 रोजी ' मोक्का ' लावण्यात आला.

दौंडचे तत्कालीन पोलिस उपअधीक्षक सुरेश पोटे यांनी केलेल्या तपासानंतर पाचजणांना ' मोक्का ' तून वगळण्यात आले. या प्रकरणात आठजणांची साक्ष घेण्यात आली. सरकार पक्षातफेर् अॅड. नीलिमा वर्तक यांनी काम पाहिले.

 
</text>
</doc>
