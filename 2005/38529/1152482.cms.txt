<doc>
<docno>1152482.cms.txt</docno>
<text>
 
महामुंबई
पुन्हा प्रभा रावच!
[ Sunday, June 26, 2005  12:37:04 am]


मुंबई (म. टा. विशेष प्रतिनिधी) : काँग्रेसच्या प्रदेशाध्यक्ष प्रभा राव या राज्यपाल म्हणून जाणार, अशा बातम्या वारंवार येत असताना तसेच त्यांची पुन्हा नेमणूक होऊ नये यासाठी मुख्यमंत्री विलासराव देशमुख यांच्या समर्थकांनी देव पाण्यात घातलेले असतानाच पक्षाध्यक्ष सोनिया गांधी यांनी महाराष्ट्र प्रदेश काँग्रेसच्या अध्यक्षपदी राव यांचीच नेमणूक केल्यामुळे मुख्यमंत्री आणि त्यांच्या समर्थकांना जबर धक्का बसला आहे.

प्रदेशाध्यक्षपदी राव यांच्याऐवजी सुधाकर गणगणे यांची वणीर् लागावी, यासाठी मुख्यमंत्री व त्यांच्या समर्थकांनी गेले दोन महिने जोरदार मोहीम चालविली होती. गणगणे हे मुख्यमंत्र्यांच्या विश्वासातील असल्याने तसेच राजकीय वजनाने एकदम हलके असल्याने तेच प्रदेशाध्यक्ष व्हावेत, असे मुख्यमंत्र्यांच्या गोटातून प्रयत्न होते. हे प्रयत्न यशस्वी व्हावेत यासाठी, 'राव यांचे वय झालेले आहे, गुडघ्याच्या दुखण्याने त्या फारशा चालू शकत नाहीत,' असा प्रचारही करण्यात आला होता.

प्रदेश काँग्रेसचा अध्यक्ष हा कणखर नको, दिल्लीत वजन असलेला नको, इतक्याचसाठी मुख्यमंत्र्यांच्या गोटातून राव यांच्या नावाला विरोध होता. प्रदेश काँग्रेसच्या निवडणुकीत राव यांच्या नावाची निवड करा, असा प्रयत्न निरीक्षकांचा होता. त्यासाठी निवडणूक अधिकाऱ्यांनी प्रदेशाध्यक्षपदाची निवडणूकही दीड महिन्यांपूवीर् लावली होती. तसेच 'आउटगोईंग पीसीसी चीफ' याच 'इनकमिंग पीसीसी चीफ' आहेत, असे खासदार ए. आर. अंतुले यांनी आपल्या भाषणात सांगितले होते.

मात्र मुख्यमंत्र्यांच्या समर्थकांनी याला जोरदार आक्षेप घेतला होता. प्रदेशाध्यक्ष निवडणुकीत राव यांनी उमेदवारी अर्ज भरला तर आव्हान देण्याचा इशाराही त्यांनी दिला होता.

त्यामुळे राव यांनी अर्ज दाखल केला नव्हता. कोणीच उमेदवारी अर्ज दाखल न करता प्रदेशाध्यक्षांची नेमणूक पक्षश्ाेष्ठींनी करावी, यावर सहमती झाली. तसा ठराव प्रदेश काँग्रेसने केला होता. ठरावानंतर मुख्यमंत्रीसमर्थकांनी दिल्लीत रावविरोधी मोचेर्बांधणी सुरू केली होती. तथापि, या दबावाला बळी न पडता पक्षाध्यक्ष सोनिया गांधी यांनी पुन्हा राव यांचीच नेमणूक करण्याचा निर्णय शनिवारी घेतला.

श्ाीमती राव या रविवारी सकाळी गांधीभवनात पदाचा भार स्वीकारणार आहेत. काँगेस कार्यर्कत्यांनी मोठ्या संख्येने त्यांच्या निवासस्थानी जाऊन अभिनंदन करण्यासाठी रीघ लावली होती. दरम्यान, राव यांचे मुख्यमंत्र्यांनी अमेरिकेतून अभिनंदन केले आहे. तसेच मुख्यमंत्रीसमर्थक उल्हास पवार आणि जयप्रकाश छाजेड या दोघांनीही राव यांचे अभिनंदन केल्याचे कळवले आहे.

 
</text>
</doc>
