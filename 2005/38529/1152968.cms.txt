<doc>
<docno>1152968.cms.txt</docno>
<text>
 
देश-विदेश
हनुमान दर्शन घडवणारे संग्रहालय
[ Sunday, June 26, 2005  11:43:45 pm]


लखनऊ (वृत्तसंस्था) : रामभक्त हनुमानाची फार थोडी रूपे चित्रांच्या माध्यमातून पहायला मिळतात. मात्र, हनुमानाचे भक्त आणि लखनऊचे व्यावसायिक सुनील गोंबर यांनी साक्षात हनुमानाचे दर्शन घडवणारे 'भक्ती' नावाचे संग्रहालय नवाबांच्या या भूमीत उभारले आहे.

इंदिरानगर परिसरातील गोंबर यांच्या राहत्या घराच्या पहिल्या मजल्यावर 400 चौ. फुटाच्या जागेतील या संग्रहालयात मारुतीची किमान 600 वेगवेगळी इतरत्र सहसा न आढळणारी चित्रे आहेत. अगदी नवव्या शतकापासूनचे संदर्भ सांगणारे दस्ताऐवज, कलाकृती येथे आहेत. याशिवाय हनुमान भक्तांकडून जमा केलेली अनेक पुस्तके, वेबसाइटवरील माहिती आहेत. उत्तर प्रदेशचे राज्यपाल कै. विष्णुकांत शास्त्री यांनी गेल्या नोव्हेंबरमध्ये 'भक्ती' संग्रहालयाचे उद्घाटन केले होते.

दिल्लीच्या राष्ट्रीय संग्रहालयातून मिळवलेली हनुमानाची सात भव्य आणि सुंदर चित्रे संग्रहालय पाहणाऱ्यांना आकषिर्त करतात. संगहालयाचे वैशिष्ट्य म्हणजे हनुमानाची 1000 नावे पाहायला मिळतात. ही सर्व चित्रे लाकडी फ्रेममध्ये बंदीस्त केली आहेत. वयाच्या सातव्या वर्षांपासून हनुमानाची भक्ती करणारे सुनील गोंबर पाच वर्षांपूवीर् एका जीवघेण्या आजारातून वाचले होते. हनुमानाच्या भक्तीमुळेच आपण आजारातून बरे झालो, अशी त्यांची श्रद्धा आहे. त्यानंतर त्यांनी हनुमानावर पुस्तके लिहिण्यास सुरुवात केली.

संग्रहालयाच्या कोपऱ्यात चांदीच्या पादुका ठेवल्या आहेत. त्यावर रामाच्या पायावर असलेल्या 48 खुणा कोरल्या आहेत. यासर्व खुणा गोंबर यांना पुराणांतून मिळवल्या. याशिवाय येथे हनुमानाची टेराकोटात कोरलेली चार आणि फायबरमधील दोन शिल्पे आहेत. यात विणा वाजवणारा हनुमान खासच आहे. इंटरनेटवरील धामिर्क साइटवर अशी माहिती मिळाल्यानंतर, तसे खास शिल्प गोंबल यांनी बनवून घेतले. संग्रहालयाच्या भिंतीवर फायबरमध्ये बनवून घेतलेल्या हनुमानाच्या कुटंुबियांचे चित्र पाहायला मिळते. यात वडील केसरी, आई अंजनी, साक्षात प्रभू रामचंद, सीता, लक्ष्मण तसेच सुग्रीव, अंगद, सूर्यदेव आणि जांबवंत यांचा समावेश आहे. याशिवाय हनुमानाची महती सांगणारी 200 मराठी, हिंदी, इंग्रजी, तामिळ, तेलुगू, मल्याळी व गुजराती भाषेतील पुस्तके पहायला मिळतात.

 
</text>
</doc>
