<doc>
<docno>1152861.cms.txt</docno>
<text>
 
लेख
ही तर राजकीय खेळी?
[ Sunday, June 26, 2005  09:42:10 pm]


अपेक्षाभंगाने आर. आर. पाटील सध्या बरेच नाराज आहेत. हा सहृदयी, सरळमागीर् राजकारणी मनाने तसा हळवा आहे. अपेक्षापूतीर्च्या एकेक पायऱ्या सहजपणे चढत आलेल्या आर. आर. यांना अपेक्षाभंगाचा धक्का कधी बसला नसावा. त्यामुळे राजकीय करिअरमधला पहिलावहिला अपेक्षाभंग जिव्हारी लागला असण्याची शक्यता आहे. राजकारण्यांत एरवी न आढळणाऱ्या मृदू स्वभावाच्या या राजकारण्याने डान्सबारवर बंदी घालण्यासाठी वज्राहुनी कठोर असा पवित्रा घेतला होता. हा छंदीफंदी प्रकार राज्यातून समूळ उखडून टाकण्याचा निर्धार त्यांनी व्यक्त केला होता. यासाठी गेले दोन-तीन महिने ते हार आणि प्रहारही सोसत होते. आघाडीचे सरकार स्पष्ट बहुमताचे असल्याने एखादा निर्णय घेतला, तर त्याची अंमलबजावणी करण्यास फारसे अडथळे येत नसतात. तसेच या निर्णयाचे होईल, अशी त्यांची अपेक्षा असावी.

पण वरवर कितीही स्थिर वाटत असले तरी राजकारणाचा पाया हा मुळातच अनिश्चितता आहे. ते दिसतं तसं नसतं, हेही तितकंच खरं आहे. याचा प्रत्यय या प्रकारने यायला हरकत नाही. मुळातच या प्रकारावर बंदी घालण्यासाठी मुख्यमंत्री विलासराव देशमुख यांनी चुटकीसरशी परवानगी कशी दिली, याचेच काहींना राहून राहून आश्चर्य वाटत होते. त्यांची उत्स्फूर्त संमती खड्ड्यात नेणारी असते. त्यामुळे आर. आर. यांना कुठेतरी ठेच लागणार, अशी अटकळही बांधण्यात येत होती. त्या शंका राज्यपालांच्या एका निर्णयानिशी खऱ्या ठरल्या.

डान्सबारवर बंदी घालण्यासाठी कुणी किती मनापासून पाठिंबा दिला होता, हा संशोधनाचा विषय आहे. पण निर्णय जाहीर होताच उलट सुलट चचेर्चे पेव फुटले. कुणी यात गुंतलेल्या महिलांच्या पुनर्वसनाचा प्रश्ान् निर्माण केला, तर कुणी राज्याच्या अर्थव्यवस्थेचा वेग कमी होईल, अशी शंका व्यक्त केली. बेकारीचा बागुलबुवा तर उभा होताच. काहींनी यात उद्ध्वस्त झालेल्यांचे प्रश्ान् मांडले. डान्सबार काय आणि लेडिजबार काय; इथे प्रेमाची स्वप्ने विकली जातात. कुणीतरी आपल्याला विचारते. प्रेमाचे कटाक्ष घालते. दोन-चार गोड शब्दांनी मनावर फुंकर घालते. ओल्या नजरेने काळजाला घरे पाडते. जमल्यास निसटत्या मखमली स्पर्शाने वेडावते. इतके झाले की आपल्याला हवी होती ती हीच, हा भास पिंगा घालू लागतो. आणि नकळत माणूस त्या रेशमी बंधात जखडून जातो. मग नोटा उडायला लागतात. एका विशिष्ट वयात बऱ्याच लोकांना या मृगजळामागे धावावेसे वाटते. चाळिशीत तर धोका ठरलेलाच असतो. प्रेमाच्या या ब्लॅकमेलिंगमध्ये आथिर्क, मानसिक आणि कौटुंबिकरीत्या तो पुरता नागवला जातो. वर्षा-दोनवर्षांत होत्याचा नव्हता होतो. इकडे डान्सबारचे मालक, काही मुली गबर होतात. त्यामुळे हा प्रकार बंद करावा, अशी मागणी होऊ लागलीे. तिला वाढता पाठिंबाही लाभला.

पण डान्सबारचे मालक हे तसे गबर आसामी. प्रत्येकी दहा लाख रुपये गोळा केले, तरी 20-25 कोटी रु.ना मरण नाही. एवढ्या पैशात एखाद्याला निवडणुकीत फेस आणता येतो. आपल्या धंद्यावर टाच येतेय म्हणताच त्यांनी यात गुंतलेल्या महिलांना पुढे केले. व्होल्वो बसेस भरून मोचेर् काढले. कोणी बारबालांच्या करुण कहाण्या छापल्या; तर कोणी रकानेच्या रकाने भरून बातम्या छापल्या. त्यांचा रंगीबेरंगी मोर्चा म्हणजे इलेक्ट्रॉनिक मिडियाला पर्वणीच होती. प्रसिद्धी पाय धुवायला लागल्यावर मालक मागे कसे हटतील? यांची संघटना रणरागिणीच्या थाटात मैदानात उतरली. मग या बारबाला वीरबाला बनून थेट 10, जनपथपर्यंत पोहोचल्या. तेव्हा काँग्रेसच्या नेत्यांचे चाचरणे चालू झाले. मंत्रिमंडळात निर्णय घेताना जवळपास सगळ्यांनी 'मम' म्हटले होते. पण हळूहळू कशाला तो नसता वाद, कोर्टात बंदी टिकेल काय, असे सूर निघायला लागले. तर काहींनी मिठाची गुळणी धरली. यात काँग्रेसचेच नव्हे, तर राष्ट्रवादीचे नेतेही होते. काँग्रेसच्या नेत्यांनी सगळ्या बाजूंचा विचार करावा लागेल, असे बोलायला सुरुवात केली. तेव्हाच आबांचे खरे नाही, अशी चिन्हे दिसायला लागली.

राज्यपाल महोदय एस. एम. कृष्णा हे तसे रसिक आणि कलासक्त मानले जातात. यामुळे त्यांचे काही नातेवाईकही रसिक होऊन कलेची सेवा करायला लागले की काय ठाऊक नाही. पण कलेचा धागा पकडून म्हणे शेट्टी कंपनीचे शिष्टमंडळ थेट बंगलोर मुक्कामी गेले. अर्थात राज्यपालांना सगळ्या बाजू विचारात घ्यायला हव्याच. त्यामुळे वटहुकुमाचा बासनात बांधून ठेवलेला मसुदा बाहेर निघायलाच धजत नसावा. मग राज्यपाल परदेश दौऱ्यावर गेले. नशीब शेट्टी कंपनी माग काढत तिकडे गेली नाही. त्यांना काहीच कमी नसल्याने ते कुठेही जाऊ शकतात. काही केल्या वटहुकुमावर सही होईना. फायलीतील मुद्द्यांबाबत बारीक-सारीक आक्षेप निघायला लागले.

दिवसंेदिवस होत चाललेला हा उशीर आबांना काहीकेल्या सहन होईना. तशात राज्यपाल वटहुकूम परत पाठविणार, अशा बातम्या छापून यायला लागल्या. मग आबांनी राज्यपालांना पत्र पाठवून सही करण्याची विनंती केली. पण कसचे काय. राज्यपाल हे पक्के राजकारणी. उगाच कर्नाटकात मुख्यमंत्रीपदापर्यंत पोहोचले नव्हते. तथापि, एका बेसावध क्षणी श्ाेष्ठींनी त्यांना राजभवनाच्या कारावासात डांबले. आपल्या सुशीलकुमार शिंद्यांना असेच नाही का डांबले. राज्यपालांना पुन्हा क्रियाशील राजकारणात परतण्याची इच्छा असणार. तशी चर्चाही वर्तमानपत्रातून ऐकायला येते. असो.

पण सहीच्या विनंतीचे पत्र मिळताच राज्यपालांनी फाईल परत पाठवून दिली. आर. आर. यांनी गेले दोन महिने केलेले प्रयत्न एका झटक्यात मातीमोल झाले. इतका मोठा निर्णय घेऊन सरकारला अडचणीत आणण्यापूवीर् राज्यपालांनी किमान चर्चा तरी करायला हवी होती. तशी ती न करता त्यांनी हा निर्णय घेतल्याने वेगवेगळ्या शंका-कुशंका व्यक्त केल्या जात आहेत. काँग्रेसची आतली आणि बाहेरची भूमिका वेगळी असल्याने तिचे प्रतिबिंब या निर्णयात पाहावयास मिळते, अशीही चर्चा राजकीय वर्तुळात आहे. यात तथ्य किती हे राज्यपालांनाच ठाऊक. राज्यपालांचे वर्तन राज्यघटना आणि कायदा याच्या चौकटीत असले तरी राज्यपालांनी आपल्या निर्णयाने स्वत:भोवती संशयाचे वातावरण निर्माण केले आहे. शिवाय, समाजात ते अनिष्ट प्रथेच्या बाजूने उभे राहिले, असे चित्र तयार झाले. आपल्या प्रतिमेशी खेळण्याचे ठरविल्यावर यापेक्षा वेगळे काही होण्याची शक्यता नव्हती. एकतर त्यांनी तीन आठवडे हे प्रकरण भिजत ठेवले. नंतर चर्चा न करता ते परत पाठविले. परतच पाठवायचे होते तर पहिल्याच दिवशी परत का नाही पाठविले, असाही प्रश्ान् आहे. त्यामुळे हा सगळा प्रकार निखळ एखाद्या राजकीय खेळीसारखा आहे, हे उघड आहे.

आता विधेयक आणणे, चचेर्नंतर ते मंजूर करून घेणे, यात बराच वेळ जाण्याची व फाटे फुटण्याची शक्यता आहे. राज्यपालांनी वटहुकूम परत पाठविल्याने भीड चेपली गेली आहे. अशा स्थितीत आणखी काही आक्षेपांचा आधार घेत हे विधेयकच संयुक्त चिकित्सा समितीकडे सोपवावे, असेही प्रयत्न झाले तर आश्चर्य वाटायला नको. तशी चर्चा आत्ताच काँग्रेसच्या गोटातून ऐकायला येते. वटहुकूम निघाला असता तर ती संधी मिळाली नसती. आता तशी संधी चालून आलेली आहे. काँग्रेस ती हातची घालवेल, असे दिसत नाही; कारण एकदा का ते घोंगडे संयुक्त चिकित्सा समितीत गेले की आर. आर. यांचे काय होईल, हे वेगळे सांगण्याची गरज नाही.

प्रताप आसबे

 
</text>
</doc>
