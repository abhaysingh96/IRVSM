<doc>
<docno>1152969.cms.txt</docno>
<text>
 
देश-विदेश
गुप्त माहिती विकणाऱ्याची हकालपट्टी
[ Sunday, June 26, 2005  11:44:21 pm]


नवी दिल्ली (वृत्तसंस्था) : ब्रिटनमधील बँक खातेदारांची माहिती गुप्तपणे बाहेर विकणारा 'इन्फिनिटी ई-सर्च' कॉल सेंटरचा कर्मचारी करण बाहरी याची रविवारी कंपनीच्या व्यवस्थापनाने हकालपट्टी केली. कंपनीच्या हितासाठी हा निर्णय घेण्यात आल्याचे, कंपनीचे वकील दीपक मसिह यांनी सांगितले.

शनिवारी रात्री तातडीने झालेल्या संचालकांच्या बैठकीत करणला लगेचच बडतर्फ करण्याचा निर्णय झाला. तो प्रोबेशनवर असल्यामुळे बडतर्फ करण्याआधी नोटिस देण्याची आवश्यकता भासली नाही.

ब्रिटिश वृत्तपत्र 'द सन' च्या प्रतिनिधीने 1000 खातेदार, क्रेडिट कार्डधारक यांची इंत्यभूत माहिती करणकडून केवळ 2750 पौंडला विकत घेतली, असा दावा केला आहे.

 
</text>
</doc>
