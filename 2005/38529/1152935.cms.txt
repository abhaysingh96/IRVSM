<doc>
<docno>1152935.cms.txt</docno>
<text>
 
क्रीडा
सेरेना विल्यम्सचे आव्हान संपुष्टात
[ Sunday, June 26, 2005  11:26:51 pm]


लंडन (वृत्तसंस्था) : दोन वेळा विंबल्डन स्पधेर्त जेतेपद पटकावणाऱ्या सेरेना विल्यम्सला यंदा विंबल्डनमध्ये आगेकूच करता आली नाही. अमेरिकेच्याच जिल क्रॅबॅसने सेरेनेला 6-3, 7-6 (7-4) असे हरवून आगेकूच केली.

पायाच्या दुखापतीमुळे सेरेनाचा खेळ मंदावला आणि तिचे आव्हान तिसऱ्या फेरीतच संपुष्टात आले. सेरेनाची बहीण व्हिनस विल्यम्स आता जिल क्रॅबॅसशी चौथ्या फेरीत झुंज देईल. व्हिनसने तिसऱ्या फेरीत डॅनिएला हँटू कोवाचा 7-5, 6-3 असा पराभव केला. ग्रँड स्लॅम स्पधेर्त जिल क्रॅबॅसने सात सामने जिंकले असून, तीन सामने गमावले आहेत.

सेंटर कोर्टवरील लढती लांबल्यामुळे सेरेना आणि जिल क्रॅबॅस यांच्यातील सामना दोन क्रमांकाच्या कोर्टवर खेळविण्यात आला. दोन क्रमांकाच्या कोर्टवर बड्या नामवंत खेळाडूंना पराभवाचा धक्का बसला आला. याआधी आंदे आगासी, जिमी कॉनर्स, जॉन मॅकेन्रो, पीट सॅम्प्रस यांनाही या कोर्टवर पराभवाला सामोरे जावे लागले आहे.

काहीशा ढगाळ वातावरणात शनिवारी सामने खेळले गेले. मारिया शारापोवा, किम क्लायजर्स, लिंडसी डॅवनपोर्ट यांनी आपली आगेकूच कायम राखली. पुरुषांच्या स्पधेर्त रॉजर फेडरर, अँडी रॉडिक यांनीही आपली विजयी घोडदौड कायम राखली.

जानेवारी महिन्यात विल्यम्सने ऑस्ट्रेलियन खुली टेनिस स्पर्धा जिंकून आपल्या कारकिदीर्तील सातवे ग्रँड स्लॅम जेतेपद पटकावले. परंतु त्यानंतर मात्र तिला जेतेपदाने हुलकावणी दिली आहे. यंदा ग्रँड स्लॅम स्पर्धांमध्ये पहिल्या दोन फेरींतच तिला तीन सेटच्या सामन्यांना सामारे जावे लागले आहे.

दुसऱ्या सीडेड अँडी रॉडिकने इगॉर अँड्रीवचा 6-2, 6-2, 7-6 (7-4) असा पराभव केला. पहिल्या आठवड्यात माझी कामगिरी ठीक झाली, असे रॉडिकने सांगितले. पावसाने व्यत्यय आणल्यामुळे त्याला लागोपाठ तिसऱ्या दिवशी खेळावे लागले. सोमवारी चौथ्या फेरीत रॉडिकची गाठ पडेल ती पंधराव्या सीडेड कोरियाशी. कोरियाने जुरगन मेलझेरचा 3-6, 3-6, 6-2, 6-2, 6-4 असा पराभव केला.

अठराव्या सीडेड डेव्हिड नॅलबँडियनने अठरा वषेर् स्कॉटिश युवक अँड्र्यू मरेवर 6-7 (4-7), 1-6, 6-0, 6-4, 6-1 असा विजय मिळवून आगेकूच केली. मरेच्या पराभवामुळे ब्रिटिशांच्या आशा संपुष्टात आल्या.

अव्वल सीडेड डॅवनपोर्टने बिनारा सॅफिनाचा 6-2, 6-1 असा धुव्वा उडवला. तीन सामन्यांत डॅवनपोर्टने केवळ आठ गेम गमावले आहेत. आता तिची गाठ पडेल ती किम क्लायजर्सशी. क्लायजर्सने रॉबल्टा विन्सीवर 6-3, 6-4 असा विजय संपादन केला. फ्रेंच स्पधेर्त डॅवनपोर्टने क्लायजर्सचा चौथ्या फेरीतच पराभव केला होता. या पराभवाची परतफेड करण्याचा क्लायजर्सचा प्रयत्न असेल. गतवेळच्या विजेत्या मारिया शारापोवाने कॅटरिना श्रीबॉटनिकचा 6-2, 6-4 असा पराभव केला, तर नादिया पेट्रोवाने क्लारा ब्लॅकचा 6-4, 6-3 असा पराभव केला.

 
</text>
</doc>
