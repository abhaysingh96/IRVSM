<doc>
<docno>1152866.cms.txt</docno>
<text>
 
लेख
विश्वाच्या प्रांगणातील झेप
[ Sunday, June 26, 2005  09:44:55 pm]


अमेरिकेतून 6000 व्यावसायिक विमाने दररोज आकाशात झेपावत असताना, शंभर कोटींहून अधिक लोकसंख्या असलेल्या भारतात सध्या 165 प्रवासी व्यावसायिक विमाने आकाशात घिरट्या घालत आहेत. आघाडीवर असलेल्या जगातल्या पहिल्या 15 हवाई वाहतूक कंपन्यांपैकी आठ कंपन्या अमेरिकन आहेत. वर्षाकाठी त्या 52 कोटींहून अधिक प्रवाशांची वाहतूक करतात...

एअर इंडियाच्या महाराजाने लंडनच्या महाराणीला भेटण्यासाठी आठवड्यातून 24 फेऱ्या सुरू केल्या आहेत. अवघ्या वर्षभरात ही संख्या दुपटीने वाढली आहे. केवळ लंडनच नव्हे तर खुल्या आकाशात झेप घेत, युरोप, अमेरिका, मध्य पूवेर्तले आखाती देश, आफ्रिका आणि प्रशांत महासागराच्या निकट असलेल्या दक्षिण पूर्व आशियाई देशांमध्येही एअर इंडियाच्या हवाई सेवेचा वेगाने विस्तार झाला आहे. तीन वर्षांत महाराजाच्या उड्डाणांची संख्या व वेळ दोन्ही वाढला असून 41 अत्याधुनिक विमाने भाडेतत्वावर एअर इंडियाच्या काफिल्यात दाखल झाली आहेत.

दिल्ली-ढाका-कोलकाता-लंडन असे आठवड्यातून तीनदा दुहेरी उड्डाण करणाऱ्या एअर इंडियाच्या हवाईसेवेचा गेल्या सप्ताहात शुभारंभ झाला. लंडनच्या लोकजीवनाचे विविध क्षेत्रात भारतीयांशी वृद्धिंगत होत असलेले नाते, हवाई वाहतूक क्षेत्रात जागतिक स्तरावर सुरू असलेली चुरशीची स्पर्धा, स्पधेर्तले एअर इंडियाचे स्थान व ग्लोबल व्हिलेजमध्ये रूपांतरित होत असलेल्या विश्वाच्या, बदलत्या स्वरूपाचे प्रत्यक्ष दर्शन या सफरीत घडले.

हवाई सफर करणाऱ्यांची संख्या जगभर वेगाने वाढते आहे. येत्या पंधरा वर्षांत विविध देशांतल्या सरकारी व खासगी विमान कंपन्या जवळपास 1200 कोटी डॉलर्स खर्च करून 16 हजार नवी विमाने खुल्या आकाशात उतरवणार आहेत. 30 कोटी लोकसंख्येच्या अमेरिकेतून 6000 व्यावसायिक विमाने दररोज आकाशात झेपावत असताना, शंभर कोटींहून अधिक लोकसंख्या असलेल्या भारतात सध्या अवघी 165 प्रवासी व्यावसायिक विमाने आकाशात घिरट्या घालत आहेत. आघाडीवर असलेल्या जगातल्या पहिल्या 15 हवाई वाहतूक कंपन्यांपैकी आठ कंपन्या अमेरिकन आहेत. वर्षाकाठी त्या 52 कोटींहून अधिक प्रवाशांची वाहतूक करतात. त्यांज्या खालोखाल जपानच्या दोन फ्रान्स, जर्मनी, ब्रिटन, इटली अन् स्कॅन्डिनेव्हियाची प्रत्येकी एक कंपनी हवाई वाहतुकीच्या स्पधेर्त आहे. आपला 'महाराजा' या स्पधेर्त बराच मागे होता. पुरेशी विमाने, साधनसामग्री अन् राजकीय इच्छाशक्तीचा अभाव, मुख्यत्वे त्याला कारणीभूत होता. केंदात युपीए सरकार आल्यापासून हवाई वाहतुकीचे चित्र वेगाने बदलू लागले आहे. हवाई वाहतूक मंत्री प्रफुल्ल पटेल व पर्यटनमंत्री रेणुका चौधरी या नव्या दमाच्या मंत्र्यांना त्याचे श्ाेय द्यावे लागेल. भारताकडे तसेच भारतातून इतर देशात विमानाने प्रवास करणाऱ्यांची केवळ संख्या वाढली नसून पर्यटन व्यवसायातही वेगाने बदल होत आहेत. भारतातल्या विमान प्रवाशांची सध्याची संख्या लाखांच्या आकड्यात असली, तरी येत्या पाच वर्षात ती पाच कोटींवर पोहोचेल, असा इंटरनॅशनल एअर ट्रान्सपोर्ट असोसिएशनचा अंदाज आहे. चुरशीच्या स्पधेर्त जगाच्या हवाई नकाशावर भारत लक्षणीय झेप घेत आहे.

शुभारंभाच्या उड्डाणात सहभागी झालेल्या पत्रकारांना अन् प्रवाशांना शुभेच्छा देण्यासाठी कोलकता विमानतळावर प्रफुल्ल पटेल स्वत: उपस्थित होते. खुल्या आकाशाच्या हवाई नीतीचे उत्साहाने वर्णन करताना पटेल म्हणाले, बाजारपेठेचा विस्तार म्हणजे जागतिक स्पधेर्त टिकाव धरू शकतील अशी स्वस्त किमतीतली तिकिटे, अधिक कनेक्टिव्हिटी, आतिथ्यशील सेवा व आरामदायी आसन व्यवस्थेच्या संख्येत वाढ. हवाई वाहतूक मंत्रालयाने या तमाम गोष्टींवर जाणीवपूर्वक लक्ष केंदित केले आहे. लंडनच्या पत्रकार परिषदेत एअर इंडियाच्या प्रगतीचा आलेख सांगतांना जितेंद भार्गव व कॅप्टन अश्विनी शर्माही उत्साहात होत्या. इंग्लंडमध्ये भारतीय वंशाच्या प्रभावशाली नागरिकांची संख्या सध्या बारा लाखांहून अधिक आहे. भारताच्या आंतरराष्ट्रीय व्यापार अन् पर्यटन व्यवसायासाठीही लंडन महत्त्वाचे केंद आहे. 2004 साली 30 लाख परदेशी पर्यटक भारतात आले. त्यातले सर्वाधिक लंडनमागेर् येणारे होते. भारत-इंग्लंड दरम्यान एकतफीर् प्रवास करणाऱ्यांची संख्या प्रतिवषीर् अंदाजे 17 लाख असून, त्यात वेगाने वाढ होते आहे. या पार्श्वभूमीवर एअर इंडियाने आपली माकेर्टिंग स्ट्रॅटेजी बदलली आहे. पूवीर् केवळ मंुबई अन् दिल्लीहून आठवड्याकाठी एअर इंडियाची दहा विमाने लंडनला जात. या सप्ताहात ती संख्या 24 वर पोहोचली. जगातल्या सर्वाधिक गदीर्च्या हिथ्रो विमातळावर एअर इंडियाने नवे स्लॉट्स मिळवले. बोईंग 747, 777 प्रकारच्या अत्याधुनिक विमानांचा खास ताफा, अगत्यशील भारतीय आतिथ्यासह या सेवेत रुजू केला आणि अहमदाबाद, अमृतसर, कोलकात्याहून लंडनला जाणाऱ्या नव्या उड्डाणांची त्यात भर घातली. वर्षभरात एअर इंडियाला 7435 कोटींचा नफा झाला. गतवर्षापेक्षा तो 20 टक्क्यांनी अधिक आहे.

बिटिशांनी भारतावर जवळपास दोनशे वषेर् राज्य केले. अलीकडच्या काळात भारतीय व्यावसायिकांनी लंडनमध्ये ज्याप्रकारे मुसंडी मारली, ती पाहता 'अब हमारी बारी है!' हा विश्वास सार्थ ठरावा, असे उत्साहवर्धक वातावरण आहे. कधीकाळी रोमन लोकांची बाजारपेठ म्हणून लंडनची स्थापना झाली. सध्या लंडन जगाचीच भव्य बाजारपेठ झाली आहे. गुजराती व्यापाऱ्यांनी लंडनवासीयांचे मन मोठ्या चतुराईने ओळखले व इथे बस्तान बसवले. शहराच्या वेम्बली परिसरात आपले उद्योग थाटले. भुयारी रेल्वे स्टेशनांवरचे वृत्तपत्रांचे अथवा स्टेशनरीचे स्टॉल्स असोत की रस्तोरस्ती पसरलेली केमिस्टची दुकाने, बहुसंख्य ठिकाणे गुजराती व्यापाऱ्यांनी काबीज केली आहेत. गुजराथ्यांखालोखाल व्यापारात पंजाबीही मोठ्या संख्येत आहेत. सेंट्रल लंडनमध्ये मार्बल आर्च ते टॉटनम् कोर्ट या दरम्यान पसरलेल्या सलग तीन किलोमीटर लांबीच्या ऑक्सफर्ड स्ट्रीटवरील बाजारपेठ, बहुदा जगातील सर्वात मोठी बाजारपेठ असावी. इथली महाप्रचंड आकाराची डिपार्टमेंटल स्टोअर्स व शोरूम्स अल्लाउद्दिनच्या गुहेसारखी भासतात. पुढच्या दुकानात अधिक चांगले पाहायला मिळेल, या आशेने प्रत्येकजण इथे तासन्तास हिंडत असतो. रात्रीच्या वेळी दुकाने बंद असली तरी मध्यरात्रीपर्यंत दिव्यांचा झगमगाट असतो. महाराष्ट्रातल्या भीषण वीजटंचाईची अशावेळी हळूच आठवण होते. चोवीस तास उत्साहाने मुसमुसणारी ऑक्सफर्ड स्ट्रीट अन् तिला काटकोनात छेदणाऱ्या फॅशनच्या दुनियेतल्या बाँड स्ट्रीटवर भारतीयांसह जगातल्या प्रत्येक देशातली माणसे भेटतात.

शिस्तीवर प्रेम असलेले लंडनकर विश्वासू, रसिक, न्यायप्रिय, मृदुभाषी अन् विनोदी असल्याचे ऐकले होते. त्याचा प्रत्यय भुयारी ट्रेनमध्ये, पिकॅडली, ट्रॅफल्गार स्क्वेअर, नाट्यगृहांनी गजबजलेले शाफ्टस्बरीज अॅव्हेन्यू, पार्लमेंट स्क्वेअर अन् हाईड पार्कच्या स्पीकर्स कॉर्नरवर रंगलेल्या संभाषणात येत होता. क्वचित होणाऱ्या सूर्यदर्शनाचा आस्वाद घेत आपल्या मस्तीत हिंडणाऱ्या या जोड्यांना, सभोवतालच्या जगाची पर्वा असेल काय, असा प्रश्ान् मनात सहज उभा रहातो. त्यांच्याशी बोलताना मात्र भारताविषयी प्रचंड आस्था अन् उत्सुकता त्यांच्या मनात असल्याचे जाणवते. वर्तमानात जगणाऱ्या अन् इतिहासात रमणाऱ्या लंडनचे शेकडो वर्षांपूवीर्ंच्या परंपरांवर अन् वास्तूंवर निस्सीम प्रेम आहे. त्याचे जतन ज्या तऱ्हेने त्यांनी चालवले आहे, ते सर्वांनीच अनुकरण करावे असे आहे.

एअर इंडिया आणि जगभरातल्या खासगी कंपन्यांनी सुरू केलेल्या नवनव्या उड्डाणांच्या स्पधेर्त विमानप्रवास दिवसेंदिवस स्वस्त होतो आहे. पूवीर् ब्रिटिश एअरवेजला मुंबई लंडन अंतराचे जाण्यायेण्याचे 42 हजार रुपये भाडे मोजावे लागायचे. आता ते 34 हजारांवर आले आहे. याच अंतरासाठी व्हजिर्न अटलांटिकचे भाडे 27 हजार आहे. जेट, एअर सहारा अन् ब्रिटिश मिडलँड्सची उड्डाणेही सुरू होत आहेत. लंडनला जाणे मध्यमवगीर्यांना कधीकाळी स्वप्नवत वाटायचे, आता ते सहज शक्य आहे. देशांच्या सीमा अस्पष्ट झाल्या असून जगभर विभिन्न संस्कृतीचे लोक परस्परांच्या जवळ येत आहेत. इतिहासातल्या जखमांचे ओझे घेऊन किती काळ मिरवायचे, हा ज्याचा त्याचा प्रश्ान् आहे.

सुरेश भटेवरा

 
</text>
</doc>
