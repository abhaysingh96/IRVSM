<doc>
<docno>1152945.cms.txt</docno>
<text>
 
अर्थव्यवहार
घर - निदेर्शांकानुसार खरेदीची किंमत मोजावी
[ Sunday, June 26, 2005  11:33:19 pm]


प्रफुल्ल छाजेड

मी 1983 साली बँकेकडून कर्ज काढून रु. 1,25,000 मध्ये फ्लॅट खरेदी केला व तो 2004 मध्ये रु. 500,000 ना विकला. दरम्यानच्या काळात करापोटी भराव्या लागलेल्या रकमा, दुरुस्ती यावर एकूण 1,50,00 रु. खर्च आला. मला भांडवली नफा किती होईल? त्यावरील कर वाचविण्यासाठी सात वर्षांपूवीर् घेतलेल्या प्लॉटवर नवीन घर बांधू शकते काय?

अर्चना डोंगरे, उल्हासनगर- 421005.

भांडवली वस्तूंच्या बाबतीत खरेदीची किंमत विक्रीच्या तारखेपर्यंत निदेर्शांकानुसार वाढवून घ्यावी. नंतर विक्री किंमत व निदेर्शांकानुसार मोजलेली खरेदीची किंमत यामधील फरक मोजावा व नफा किंवा तोटा मोजावा. आपल्या बाबतीत 1983-84 वर्षाचा निदेर्शांक 116 एवढा होता व सध्याचा वर्ष 2004-05 साठीचा निदेर्शांक 480 एवढा आहे. त्यानुसार आपल्या खरेदीची मूळ किंमत रु. 1,25,000 निदेर्शांकानुसार रु. 5,17,241 एवढे होईल. आपण विक्री पाच लाखाला केली. त्यामुळे व्यवहारात नफा व होता, तोटा होईल. परंतु आपण संपूर्ण तारखा व तपशिलासह तज्ज्ञ व्यक्तींचा सल्ला घ्यावा, म्हणजे अगदी बरोबर हिशेब करता येईल. नफा झाल्यास तीन वर्षांच्या आत नवीन घर बांधता येते.

मी पार्टनरशिपमध्ये केमिकल मॅन्युफॅक्चरिंग कंपनी सुरू करीत आहे. गुंतवणूक 20 लाख रु. असून, अजून 'व्हॅट' नंबर घेतलेला नाही. पूर्वी नवीन कंपन्यांना मिळणारे विक्री करातील लाभ यानंतर 'व्हॅट'अंतर्गत मिळतील का? यंत्रसामग्रीच्या खरेदीत कोणते करविषयक लाभ मिळू शकतात?

संदीप चव्हाण, लासूर स्टेशन, जि. औरंगाबाद

' व्हॅट'मधील लाभ हे विविध पर्यायांवर अवलंबून आहेत. युनिट (कारखाना) कोठे असणार वगैरे मूळ गोष्टी महत्त्वाच्या आहेत. यंत्रसामग्रीच्या बाबतीत आयकराच्या दृष्टीने आथिर्क वर्ष 2005-06 साठी प्रथम वर्ष 30 टक्के व नंतरच्या वषीर् 15 टक्केप्रमाणे घसाऱ्याची सूट मिळू शकेल.

माझे एप्रिल ते जून 2005 या काळातील नोकरीतील उत्पन्न (वेतन) अंदाजे रु. 72,000 आहे. मला दरमहा 750 रु. प्रवास भत्ता मिळतो व दरमहा 200 रु. व्यवसाय कर (प्रोफेशनल टॅक्स) पगारातून कापला जातो. मी आता निवृत्त होत असून, जुलै 2005 ते मार्च 2006 दरम्यान पेन्शन उत्पन्न (दरमहा रु. 6,500 प्रमाणे) रु. 58,500 होईल. रिटायर होणाऱ्या महिलांना कोणकोणत्या कर सवलती मिळतात व कर वाचविण्यासाठी मला काय करता येईल?

मीरा भोणे, विलेपार्ले, मुंबई.

 
</text>
</doc>
