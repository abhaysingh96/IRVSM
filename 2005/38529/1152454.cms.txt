<doc>
<docno>1152454.cms.txt</docno>
<text>
 
महाराष्ट्र
मनेकांनी पतौडींविरुद्ध डागली तोफ
[ Sunday, June 26, 2005  12:23:01 am]


नागपूर (वृत्तसंस्था) : निरपराध वन्यजीवांची हत्या करण्याचा आरोप असलेले नवाब पतौडी जामिनावर सुटले हे योग्य नव्हे, असे मत मांडत प्राणीप्रेमी मनेका गांधी यांनी पतौडी यांना पुन्हा अटक करण्याची मागणी केली आहे. ज्या स्थानिक कोर्टाने त्यांना जामिन मंजूर केला, त्याला असे करण्याचा अधिकारच नव्हता, असेही त्या म्हणाल्या.

' काळवीटाची हत्या करणारी माफिया गँग कोर्टापुढे शरण येण्याआधी पंजाबचे मुख्यमंत्री अमरिंदर सिंग यांनीच त्यांना आपल्या पंखांखाली घेतले होते', असा सनसनाटी आरोपही त्यांनी केला. पत्रकारांशी अनौपचारिक पातळीवर बोलताना त्या म्हणाल्या की, पतौडी आठवड्यातून दोनदा शिकारीला जाण्याचा पतौडी यांचा शिरस्ता आहे.

आपला पुत्र वरुण भाजप सोडून अन्य कुठल्याही पक्षात जाणार नाही, असे त्यांनी अन्य एका प्रश्ानला उत्तरदाखल सांगितले. यासंदर्भातील सर्व बातम्या या केवळ अफवा आहेत, असे त्यांनी ठासून सांगितले.

 
</text>
</doc>
