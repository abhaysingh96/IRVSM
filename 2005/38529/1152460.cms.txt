<doc>
<docno>1152460.cms.txt</docno>
<text>
 
महाराष्ट्र
'पॅडी', देव यांना बालगंधर्व पुरस्कार
[ Sunday, June 26, 2005  12:26:12 am]


सांगली (म. टा. वृत्तसेवा) ज्येष्ठ संगीतकार यशवंत देव यांना यंदाचा नटसम्राट बालगंधर्व पुरस्कार जाहीर झाला असून रंगमंच आणि टीव्ही मालिकांमधील लोकप्रिय तरुण कलावंत पंढरीनाथ ऊर्फ पॅडी कांबळे याला युवा बालगंधर्व पुरस्कार जाहीर झाला आहे.

बालगंधर्वांचे जन्मगाव असलेल्या नागठाणे येथे लवकरच हे पुरस्कार समारंभपूर्वक देण्यात येतील, अशी माहिती बालगंधर्व स्मारक समितीचे अध्यक्ष शहाजी कापसे यांनी शनिवारी दिली. हे पुरस्कारांचे सहावे वर्ष असून आतापर्यंत हा पुरस्कार प्रभाकर पणशीकर, पं. हृदयनाथ मंगेशकर, डॉ. श्रीराम लागू, श्रीनिवास खळे आणि चंदकांत गोखले या मान्यवरांना देण्यात आला आहे.

 
</text>
</doc>
