<doc>
<docno>1152464.cms.txt</docno>
<text>
 
महामुंबई
बालकल्याण नगरीला नवी वेतनश्रेणी
[ Sunday, June 26, 2005  12:30:02 am]


मुंबई (म. टा. प्रतिनिधी) : अनाथ आणि वंचित मुलांची देखभाल करण्यासाठी दिवसाचे 24 तास काम करूनही महिन्याकाठी अवघे दोनअडीचशे रुपये हातात पडणाऱ्या मानखुर्दच्या बालकल्याण नगरीतील कर्मचाऱ्यांना आता मुंबई हायकोर्टाच्या आदेशामुळे राज्य सरकारच्या नियमित वेतनश्ाेणीनुसार पगार मिळणार आहे. शिवाय 1993पासूनचा वेतनश्रेणीतील फरकही त्यांना दिला जावा, असे निदेर्शही कोर्टाने चिल्ड्रन्स एड सोसायटीला दिले आहेत.

सोसायटीच्या बाल कल्याण नगरी, चेंबूर चिल्ड्रेन्स होम, ऑब्झवेर्शन होम, होम फॉर मेंटली डेफिशियंट चिल्ड्रेन, न्यू ऑब्झवेर्शन होम, अॅडिशनल ऑब्झवेर्शन होम (चारही मानखुर्द), डेव्हिड ससून इंडस्ट्रियल स्कूल (माटुंगा) अशा एकूण 7 संस्था कार्यरत आहेत. या संस्थांमधील बेघर व वंचित मुलांची राहण्याखाण्याची, तसेच शिक्षणाची सोय चिल्ड्रेन्स एड सोसायटीतफेर् केली जाते. या मुलांच्या देखभालीसाठी गृहमाता (हाऊसमदर्स), तसेच मदतनीस असतात. सदर कर्मचारी तेथेच राहत असल्याने दिवसाचे चोविसही तास त्यांचे काम चालू असते.

बाल कल्याण नगरीत 19 गृहमाता आणि 22 मदतनीस आहेत. अन्य 6 संस्थांमध्येही ही पदे आहेत. केवळ बालकल्याण नगरीच्या कर्मचाऱ्यांना अपवाद करून अन्य संस्थांमध्ये मात्र राज्य सरकारच्या वेतनश्ाेणीत पाचव्या वेतन आयोगानुसार वेतन दिले जाते.

या विषमतेकडे लक्ष वेधण्यासाठी तसेच आपल्यालाही अन्य 6 भगिनीसंस्थांप्रमाणेच वेतनश्ाेणी व प्रॉव्हिडंट फंड इत्यादी सेवाशतीर् लागू केल्या जाव्या, यासाठी मालन कराळे व सुनीता सावंत या गृहमातांनी तसेच 'स्त्रीशांतीसदन' ही स्वयंसेवी संस्था आणि चिल्ड्रेन्स एड सोसायटी एम्प्लॉइज युनियन यांनी हायकोर्टात याचिका केली होती. ज्युवेनाइल जस्टिस अॅक्टच्या कक्षेत बाल कल्याण नगरी येत नसल्याने तिथे वेतनश्ाेणी लागू होत नाही, हा सोसायटीचा युक्तिवाद न्या. अजित शहा आणि न्या. एस. जे. वजीफदार यांच्या खंडपीठाने अमान्य केला आणि तेथील कर्मचाऱ्यांना सोसायटीच्या अन्य संस्थांतील कर्मचाऱ्यांप्रमाणेच नियमित वेतनश्ाेणी 1 फेब्रुवारी 1993पासून लागू करावी,

या कालावधीतील फरक तीन महिन्यांच्या आत कर्मचाऱ्यांना दिला जावा, जे कर्मचारी निवृत्तीच्या वयापुढे किंवा वयात असतील त्यांना दोन महिन्यांत ग्रॅच्युइटी, फंड, निवृत्तीवेतन नियमानुसार दिले जावे, असे महत्त्वाचे आदेशही कोर्टाने दिले आहेत. सोसायटी या गृहमाता व मदतनीसांची जेवणाखाण्याची आणि राहण्याची व्यवस्था करते, यात विशेष काही नसून ती सोसायटीची जबाबदारीच असल्याचेही कोर्टाने म्हटले आहे. कोर्टाच्या या निकालामुळे गेली अनेक वषेर् झगडणाऱ्या या कर्मचाऱ्यांना अखेर न्याय मिळाला आहे.

 
</text>
</doc>
