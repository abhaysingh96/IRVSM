<doc>
<docno>1152972.cms.txt</docno>
<text>
 
महाराष्ट्र
नगरपालिकेवर रंगकर्मी संतप्त
[ Sunday, June 26, 2005  11:46:48 pm]


रत्नागिरी (म. टा. वृत्तसेवा) : रत्नागिरीतील विविध नाट्यसंस्थांनी प्रथमच एकत्र येऊन निर्माण केलेल्या 'आनंदयात्रा' या नाटकाच्या प्रयोगासाठी नगरपालिकेकडे दुपारी 12 ते रात्री 12 वाजेपर्यंत नाट्यगृहाची मागणी लिखीत स्वरुपात केल्यानंतर या नाट्यगृहाचे भाडे 22 हजार 500 रुपये आणि अनामत 15 हजार रुपये सांगण्यात आल्याने नाट्यकर्मींनी संतापून रविवारी आयोजित केलेला नाटकाचा प्रयोगच रद्द केला.

हा प्रयोग संध्याकाण्ी चार वाजता सुरू होणार होता. आपल्या नाट्यगृहाला मानवंदना देण्यासाठी या नाटकाचा प्रयोग ठेवण्यात आला होता. पण नगरपालिकेच्या जाचक अटी आणि वारेमाप भाडेपट्टीने चिडून निषेदादाखल हा प्रयोग रद्द करण्यात आला.

गेली 20-22 वषेर्ं रत्नागिरीत 12 ते 14 नाट्यसंस्था येथील नाट्यकलेची अभिरूचि जपण्याचा आणि नाट्य चळवळ जिवंत ठेवण्याचा प्रयत्न करीत आहेत.

येथील नाट्यकमीर्ंनी लिहलेली नाटके राज्य आणि राष्ट्रीय पातळीवर गाजत आहे. असे असूनही नगरपालिकेने मात्र नाट्यकमीर्ंच्या प्रयत्नांची कायमच उपेक्षा केली. रत्नागिरीमध्ये एक बंदिस्त नाट्यगृह असावे, हे या नाट्यकमीर्ंचे स्वप्न होते. महिनाभर मेहनत घेऊन 'आनंदयात्रा' तयार करण्यात आले. त्याच्या रंगीत तालमीसाठी नगरपालिकेनेच तीन शाळा उपलब्ध करून दिल्या होत्या.

नाटक सुरू होण्याअगोदर दोन तास आधी नाटकाच्या तयारीसाठी नाट्यगृह मिळावे, ही विनंती मात्र नगरपालिकेने धुडकावून लावली. अशा जाचक अटींबरोबरच त्यांना नाट्यगृहाचे भाडेही अव्वाच्यासव्वा लादल्यामुळे नगरपरिषद नाट्यप्रमेींचा छळ करीत असल्याची प्रतिक्रिया रंगकमीर्ंमध्ये व्यक्त होत आहे. कोट्यवधी रुपये खर्च करून बांधलेल्या या नाट्यगृहात विजेचा पुरवठा सुरळीत होत नाही. 'वीज पुरवठा खंडित झाल्यास त्याचा भुर्दंड तुम्हीच सोसा', अशी नगरपरिषदेची भूमिका आहे. येथे जनरेटरची सुविधा नाही.

विद्युत पुरवठा खंडित होऊन प्रयोग रद्द झाल्यास भाड्याचा परतावा मिळणार नाही, असेही सांगण्यात आले आहे. तसेच करमणूक कर, इतर कर आणि कार्यक्रमासाठी आवश्यक त्या सर्व परवानग्या संयोजकांनी घ्यायच्या असल्याचे बंधनही नाट्यसंस्थांनाच असणार आहे. हे भाडे परवडेल असे ठेवावे आणि गरजेच्या सर्व सोयी पुरवाव्यात, अशी मागणी करण्यात येत आहे. त्यावर रत्नागिरीतल सर्वचे नाट्यकमीर्ंच्या मागण्या आणि आरोप म्हणजे 'चोराच्या उलट्या बोंबा' असल्याचे नगराध्यक्ष उमेश शेट्ये यांनी सांगितले.

नाट्यकमीर्ंनी नगरपालिकेवर केलेल्या आरोपांचा खुलासा होणे गरजेचे असून सर्वप्रथम त्यांनी आपल्या चुकांचे स्पष्टीकरण करावे. दिलगिरी व्यक्त केल्यानंतरच आम्ही त्यांच्याशी चर्चा करू, असे त्यांनी सांगितले.

 
</text>
</doc>
