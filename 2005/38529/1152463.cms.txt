<doc>
<docno>1152463.cms.txt</docno>
<text>
 
महामुंबई
पीयूसी'साठी राज्यभरात समान दर
[ Sunday, June 26, 2005  12:28:36 am]


मुंबई (म. टा. प्रतिनिधी) : वाहनांकडून सोडण्यात येणाऱ्या धुरामुळे होणाऱ्या प्रदूषणावर नियंत्रण ठेवण्यासाठी परिवहन खात्याने बंधनकारक केलेल्या वायू प्रदूषण प्रमाणपत्राचे (पीयूसी) दर निश्चित करण्यात आले असून दुचाकीसाठी वाहनधारकांनी 30 रुपये शुल्क द्यावे, असे स्पष्ट करण्यात आले आहे.

याशिवाय पेट्रोलवर चालणाऱ्या तीन चाकी वाहनांसाठी 60 रुपये, पेट्रोल, सीएनजी, एलपीजीवर चालणाऱ्या चार चाकी वाहनांसाठी 80 रुपये, तर डिझेलवरील वाहनांकरिता 100 रुपये दर निश्चित करण्यात आला आहे, असे प्रादेशिक परिवहन खात्याने कळविले आहे.

वाहनांच्या प्रदूषण नियंत्रणाबाबत 1 ऑक्टोबर 2004 पासून सुधारित वायू प्रदूषण मानके अमलात आली आहेत. त्यामुळे वायू प्रदूषण केंदांवरील सध्याची तपासणी यंत्रे सुधारण्यात आली असून त्यासाठी आलेला खर्च व केंदचालकाला येणारा अन्य खर्च लक्षात घेऊन हे दर जाहीर करण्यात आले आहेत.

 
</text>
</doc>
