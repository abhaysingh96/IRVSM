<doc>
<docno>1152441.cms.txt</docno>
<text>
 
देश-विदेश
दिल्लीजवळ आणखी एक विमानतळ
[ Sunday, June 26, 2005  12:04:52 am]


नवी दिल्ली (म. टा. विशेष प्रतिनिधी): खासगी विमान वाहतूक कंपन्यांच्या आगमनानंतर, विमानांच्या आगमन प्रस्थानाच्या प्रचंड गदीर्च्या ओझ्याखाली असलेला दिल्लीचा पालम विमानतळ, सध्या सर्वार्थाने अपुरा पडतो आहे. देशांतर्गत उड्डाणांच्या सुविधेसाठी लवकरच दिल्लीत आणखी एक विमानतळाची निमिर्ती करण्याचा निर्णय सरकारने घेतल्याची माहिती, हवाई वाहतूकमंत्री प्रफुल्ल पटेल यांनी पत्रकारांना दिली.

डेक्कन एअरवेजच्या दिल्ली ग्वाल्हेर विमानसेवेचे उद्घाटन केल्यानंतर, पत्रकारांशी बोलतांना पटेल म्हणाले, नवा विमानतळ सध्याच्या पालम विमानतळापासून 75 कि.मी.च्या परिघात असेल. तो नेमका कुठे असेल, याविषयी मात्र अद्याप निर्णय झालेला नाही. दिल्लीजवळच्या नोएडामध्ये नव्या विमानतळाची उभारणी होण्याची शक्यता आहे काय? या प्रश्ानवर मिष्किल हसत पटेल म्हणाले, पर्याय अनेक आहेत, त्यापैकी एक ग्रेटर नोएडाचाही आहे.

स्वस्त दरात विमानसेवा उपलब्ध करून देणारी खासगी कंपनी एअर डेक्कनच्या शुभारंभाच्या उड्डाणाबरोबरच, दिल्ली ग्वाल्हेर अंतराचा एकमात्र थेट हवाई संपर्क प्रथमच सुरू झाला. एअर डेक्कनचे एटीआर 42 विमान दुपारी सव्वा चार वाजता दिल्लीहून निघून सव्वापाच वाजता ग्वाल्हेरला पोहोचते. शुभारंभाच्या उड्डाणात प्रफुल्ल पटेलांबरोबर ग्वाल्हेरचे खासदार ज्योतिरादित्य शिंदे, एअर डेक्कनचे व्यवस्थापकीय संचालक गोपीनाथ सहभागी झाले होते.

मध्यप्रदेशचे पाटबंधारेमंत्री अनुप मिश्ाा यांनी ग्वाल्हेरला पहिल्या उड्डाणातल्या प्रवाशांचे स्वागत केले.

 
</text>
</doc>
