<doc>
<docno>1152475.cms.txt</docno>
<text>
 
महामुंबई
इंदु मिलच्या कामगारांमुळे भीषण आग टळली!
[ Sunday, June 26, 2005  12:34:47 am]


मुंबई (म. टा. प्रतिनिधी) : लालबाग येथील एनटीसीच्या इंडिया युनायटेड मिल क्रमांक एकच्या एका खात्यात शुक्रवारी रात्री शॉर्टसकिर्टमळे मशिनींना आग लागली असता ती त्वरित विझविण्यात आली आणि कामगारांच्या प्रसंगावधानामुळे पुढचा भीषण प्रसंग टळला.

कामगारांनी दाखविलेल्या धाडसामुळेच सीताराम मिलप्रमाणे आगीची पुुनरावृत्ती झाली नाही. या मिलच्या चौथ्या मजल्यावरील एका खात्यात रात्री पावसाचे पाणी शिरले होते. शुक्रवारी रात्री साधारण नऊच्या सुमाराला शॉर्टसकिर्टमुळे ठिणगी उडून मशिनने पेट घेतला होता. त्यावेळी दुसऱ्या पाळीतील कामगारांनी तातडीने अग्नीविरोधी गॅस सिलिंडर फोडून आग विझवली.

कामगारांच्या जीवाशीच खेळण्याचा हा प्रकार असल्याची संतप्त प्रतिक्रिया राष्ट्रीय मिल मजदूर संघाने व्यक्त केली आहे. संघाचे अध्यक्ष व आमदार सचिन यांनी एनटीसीचे (उत्तर महाराष्ट्र) अध्यक्ष ओ. पी. अगरवाल यांचे या दुर्घटनेकडे लक्ष वेधून, एनटीसी गिरण्यांच्या देखभालीचा बोजवाराच उडाल्याचे या घटनेवरून स्पष्ट होत असल्याची प्रतिक्रिया व्यक्त केली आहे.

गिरण्यांच्या देखभालीकडे वर्षानुवषेर् दुर्लक्ष केल्यानेच हा प्रकार घडत असल्याचे व्यवस्थापनाच्या निदर्शनाला आणण्यात आले. त्यावर दोन दिवसात तक्रारींचे निराकरण करण्याचे आश्वासन या मिलचे महाव्यवस्थापक नवलसिंग यांनी दिले. संघाचे सरचिटणीस रामचंद हुलावळे यांनी शिष्टमंडळासह महाव्यवस्थापकांची भेट घेऊन कामगारांच्या समस्या त्यांच्या कानावर घातल्या असता त्यांनी हे आश्वासन दिले.

 
</text>
</doc>
