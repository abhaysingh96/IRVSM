<doc>
<docno>1152458.cms.txt</docno>
<text>
 
महाराष्ट्र
तिवरांसाठी राज्यसरकारने कसली कंबर
[ Sunday, June 26, 2005  12:24:25 am]


ओरोस (म. टा. वृत्तसेवा) : ऑक्सिजननिमिर्ती आणि जलजीवांच्या जीवनाचा आधार असेलल्या तिवरांच्या संवर्धनासाठी राज्यसरकारने विशेष मोहीम हाती घेतल्याची माहिती नुकतीच देण्यात आली. आंबा, काजू, नारळ या बागायती पिकांच्या लागवडीप्रमाणे या रानवनस्पतीची लागवड करण्याचीही योजना या संवधर्नप्रकल्पात समाविष्ट असेल. या लागवडीसाठी मच्छीमार शेतकऱ्यांना प्रोत्साहन देण्यात येईल व त्याकरिता अनुदानही उपलब्ध करून दिले जाईल.

सागरकिनाऱ्यांवर असणाऱ्या तिवरांच्या जंगलांचे येत्या दोन आठवड्यांत सॅटलाइट मॅपिंग करण्यात यावे आणि या जंगलांना धोकादायक ठरेल, असे कोणतेही सरकारी काम केले जाऊ नये, असा आदेश मुंबई हायकोर्टाने दिला होता. त्यानुसार मुंबईतील विक्रोळी, कुर्ला, मुंब्रा, दिवा तसेच रत्नागिरीतील शिरगाव, पूर्णगड व सिंधुदुर्ग जिल्ह्यातील विजयदुर्ग आणि आचरा येथे सॅटेलाइट मॅपिंग करण्यात आले. राज्यसरकार यापुढे तिवराची रोपवाटिका विकसित करणार असून येथून लागवडीसाठी रोपे पुरविण्यात येतील.

या ठिकाणी समृद्ध तिवरजंगले असून यापूवीर् त्याला संरक्षित सागरी क्षेत्र म्हणूनही घोषित करण्यात आले होते. तरीही गेल्या सहा वर्षांत ही जंगले वेगाने नष्ट होऊ लागल्याचे दिसून आल्याने बॉम्बे एन्व्हायन्मेर्ंटल ग्रुपने हायकोर्टात याचिका दाखल केली होती.

 
</text>
</doc>
