<doc>
<docno>1152951.cms.txt</docno>
<text>
 
अर्थव्यवहार
आयुविर्मा आणि करनियोजन
[ Sunday, June 26, 2005  11:35:08 pm]


विमा हा कधीही कर वाचविण्यासाठी म्हणून विकत घेतला जाऊ नये किंवा विकला जाऊ नये. विमा ही आयुष्याच्या जोखिमीपासून आथिर्क संरक्षण मिळवण्याची खात्रीशीर पद्धत आहे. विमा जास्तीत जास्त लोकांनी घ्यावा आणि बचतीची सवय लागावी, यासाठी कर सवलत देण्यात येते. गुंतवणुकीसाठी प्रोत्साहन म्हणून विमा पॉलिसीवर करसवलत दिली जाते. अर्थात त्याचमुळे विमा पॉलिसी हे कर वाचविण्याचे एक महत्त्वपूर्ण साधन बनले आहे, यात शंका नाही. विशेषत: व्यापारी, व्यावसायिक, उद्योजक आणि नोकरदार यांचेसाठी विम्यातील गुंतवणूक ही बचत आणि जोखिम याचबरोबर करसवलत यांचे एक अद्भूत मिश्रण बनून राहिली आहे. करसवलतीमुळे का होईना, अनेकदा सामान्य ग्राहक विम्याच्या पॉलिसीत पैसे गुंतवतो आणि अप्रत्यक्षरित्या स्वत:च्या कुटूंबासाठी आणि समाजासाठी एक संरक्षक कवच निर्माण करतो. विम्यातील गुंतवणुकीद्वारे आयकर कायद्याच्या खालील कलमानुसार करसवलत मिळते.

3 आयकर कायदा कलम 88 : विमा पॉलिसीमध्ये गुंतवणूक केलेल्या विमा हप्त्याच्या रकमेवर आयकर कायद्याच्या कलम 88 खाली सवलत मिळते. आथिर्क वर्षात विम्यासाठी भरलेल्या एकूण विमा हप्त्याच्या टक्के 20 टक्के आणि जास्तीतजास्त रु. 14,000/- एवढी सवलत आयकरात मिळते. यात आयकरदात्याच्या स्वत:च्या जीवितावरील, त्याच्या आयकर न भरणाऱ्या पत्नीच्या जीवितावरील आणि त्याच्या अज्ञान मुलांच्या जीवितावरील विमा पॉलिसीसाठी भरलेल्या एकूण विमा हप्त्याच्या 20 टक्के एवढी सवलत आयकरात मिळते. ज्यांचे उत्पन्न दीड लाखापर्यंत आहे त्यांना 20 टक्के एवढी आणि दीड लाख ते पाच लाखापर्यंत उत्पन्न असणाऱ्यांना 15 टक्के एवढी सवलत मिळते. विमाधारकाने सलग दोन वषेर् विमा हप्ते भरले असतील तर ती करसवलत नंतर पॉलिसी सरेंडर किंवा लॅप्स झाली तरी आधीच्या काळासाठी मिळते.

3 आयकर कायदा कलम 80सीसीसी: या कलमानुसार पेन्शन किंवा 'अॅन्युइटी प्लॅन'अंतर्गत विमा पॉलिसीमध्ये केलेल्या गुंतवणुकीत कमाल रु. 10,000/- ची करपात्र उत्पन्नातून वजावट मिळते. याचा अर्थ असा की एखाद्याचे करपात्र उत्पन्न दीड लाख रु. असेल तर त्याला या कलमाअंतर्गत रु. 10,000/- ची सवलत मिळून त्याचे कर निर्धारण रु. 1,40,000/- एवढ्या रकमेवरच केले जाईल. अर्थात याचा अर्थ असा नव्हे की पेन्शन प्लॅन्समध्ये फक्त रु. 10,000/- चीच गुंतवणूक करावी. आजच्या अत्यंत अस्थिर आणि संभ्रमित काळात आपल्या वृद्धापकाळासाठी जास्तीत जास्त रक्कम गुंतवणे नक्कीच शहाणपणाचे आहे.

3 आयकर कायदा कलम 10 (10डी): विमा पॉलिसीपासून मिळणारे हयातीचे लाभ (र्सव्हायव्हल बेनिफिटस) आणि मुदतपूतीर् अर्थात मॅच्युरिटीला मिळणारी सर्व रक्कम ही करमुक्त आहे. विमा पॉलिसीत गुंतवणुकीचा हा एक फार मोठा फायदा आहे. या गोष्टीवर खरे तर विमा विक्रेत्यांनी जोर देणे आवश्यक आहे आणि विमा खरेदीदारांनीसुद्धा याची नोंद घेतली पाहिजे.

अशा प्रकारे, आयुविर्मात गुंतवणूक म्हणजे तिहेरी फायद्याचा सौदा आहे. पहिला फायदा, विमा हप्त्यामुळे आयकरात सूट, दुसरा- मिळणारे करमुक्त उत्पन्न आणि तिसरा फायदा आहे कुटुंबाला मिळणारे विम्याचे आथिर्क संरक्षणाचे कवच.

क्षितिज पाटुकले

्यह्यद्धद्बह्लद्बद्भश्चह्वठ्ठद्गञ्चद्बठ्ठस्त्रद्बड्डह्लद्बद्वद्गह्य.ष्श्ाद्व

 
</text>
</doc>
