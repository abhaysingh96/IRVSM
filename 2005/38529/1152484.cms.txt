<doc>
<docno>1152484.cms.txt</docno>
<text>
 
महामुंबई
भरपूर जागा, तरीही रांगा!
[ Sunday, June 26, 2005  12:38:03 am]


मुंबई (म. टा. प्रतिनिधी) : मुंबई, ठाणे आणि रायगड विभागातील दहावी उत्तीर्णांची आणि आर्ट्स, कॉमर्स आणि सायन्सच्या उपलब्ध जागांची संख्या गृहीत धरता 11वी प्रवेशासाठी विद्यार्थ्यांना अडचण येणार नाही खरी; पण, अमुक एका कॉलेजमध्येच प्रवेश मिळविण्याच्या आग्रहामुळे सालाबादप्रमाणे यंदाही प्रवेशासाठी विद्यार्थ्यांना दगदग करावी लागेल असे दिसते.

अकरावी प्रवेशाच्या अर्जविक्रीला शनिवारपासून सुरू झाली असून मुंबईतील सर्वच कॉलेजांतून विद्याथीर् आणि पालकांची झुंबड उडाली होती. कॉलेजांमधील अर्ज-विक्री केंदासमोर लांबच लांब रांगा लागल्या होत्या. अर्जांची विक्री 25 जूनपासूनच करावी, अशी सूचना राज्य शिक्षण विभागाने केल्याने कॉलेजांमध्ये निकालानंतरच अर्जविक्री सुरू झाली. काही नामांकित कॉलेजांमध्ये पहिल्या दिवशी हजारोंच्या संख्येने अर्ज विकले गेले. काही कॉलेजांनी गेल्या वषीर्च्या अकारावी प्रवेशाची 'कटऑफ' यादीच लावल्याने या ठिकाणी प्रवेश मिळेल की नाही याच्या शक्यता विद्यार्थ्यांना पडताळून पाहता येत होत्या.

मुंबईतील पदवी आणि ज्युनिअर कॉलेजांमध्ये विज्ञान, कॉमर्स आणि आर्ट्स या विद्याशाखांच्या मिळून जवळपास एक लाख 20 हजार जागा उपलब्ध आहेत. यात कॉमर्ससाठी सर्वाधिक 76 हजार, सायन्स-साठी सुमारे 30 हजार तर आर्ट्ससाठी सुमारे 18 हजार जागा उपलब्ध आहेत. यातील बहुतांशी जागा ज्युनिअर कॉलेजांमध्ये आहेत. बारावीनंतर तेरावीच्या प्रवेशासाठी पुन्हा वणवण करावी लागत असल्याने विद्यार्थ्यांचा प्रवेशासाठीचा ओढा पदवी कॉलेजांमध्ये असतो. प्रवेशाचा प्रश्न उद्भवल्यास जादा तुकड्यांना मान्यता देण्यात येते. पण, ज्युनिअर कॉलेजांमध्ये प्रवेश घेण्यास विद्याथीर् नाखूष असल्याने गेल्यावषीर् सुमारे 30 हजार जागा शिल्लक राहिल्या होत्या.

मुंबई आणि ठाण्यात दरवषीर्च दहावी उत्तीर्णांच्या तुलनेत उपलब्ध जागांची संख्या अधिक असते. मात्र, अमुक एका विषयाला अमुक कॉलेजातच प्रवेश हवा या विद्यार्थ्यांच्या मानसिकतेमुळे दरवषीर् प्रवेशाचा गोंधळ झाल्याचे चित्र उभे राहते. मुंबई दहावी उत्तीर्णांची संख्या धरता सर्व विद्यार्थ्यांना प्रवेशासाठी अडचण येणार नाही.

दहावी उत्तीर्णांची संख्या

मुंबई : 1,06,824

ठाणे : 73,419

रायगड : 17,405

विभागवार एकूण उपलब्ध जागा

मुंबई : 1,24,978

ठाणे : 63,820

 
</text>
</doc>
