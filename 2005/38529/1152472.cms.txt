<doc>
<docno>1152472.cms.txt</docno>
<text>
 
महामुंबई
मुंबई-उरण लाँच भरकटली
[ Sunday, June 26, 2005  12:33:10 am]


उरण (म. टा. वृत्तसेवा) : जुनाट इंजिन बिघडून मुंबई - उरण प्रवासी लाँच दोन तास समुदात भरकटल्याने जवळजवळ दोन तास 80 प्रवाशांचे जीव टांगणीला लागले होते.

' अमीन' ही प्रवासी लाँच शुक्रवारी संध्याकाळी सातला भाऊच्या धक्क्याहून रेवस-मोरा येथे निघाली. 80 प्रवाशांनी भरलेली ही लाँच मोरा धक्क्याच्या अलीकडे आली असता त्याच्या इंजिनात बिघाड झाला. वादळी वारे आणि पाऊस यांच्यासमोर निभाव न लागल्यामुळे ती लाँच 200 मीटर पूवेर्कडे पाणजे गावाजवळ भरकटली.

या प्रकारामुळे लाँचमधली मुले आणि स्त्रिया घाबरून गेल्या. तब्बल दोन तासांनंतर एका खाजगी मचव्याच्या साह्याने लाँचमधील सर्व प्रवाशांना सुखरूप सुटका करण्यात आली, अशी माहिती प्रवासी सुनील नायर यांनी दिली.

उरण - मोरा या सागरी मार्गावरची प्रवासी लाँचसेवा सोयिस्कर आणि वेळ वाचवणारी असल्याने रोज चार ते पाच हजार प्रवासी त्याचा वापर करतात. वर्षानुवषेर् त्याच इंजिनांवर लाँच चालवल्याने अशा घटना वारंवार घडत आहेत. त्यामुळे उरणचे रहिवासी कारवाईची मागणी करत आहेत.

 
</text>
</doc>
