<doc>
<docno>1152451.cms.txt</docno>
<text>
 
महाराष्ट्र
वसंतदादाच्या स्मारकाचा वाद संपुष्टात
[ Sunday, June 26, 2005  12:21:33 am]


सांगली (म. टा. वृत्तसेवा) : येथील जुन्या रेल्वे स्टेशन चौकातील 'वसंतदादा पाटील स्मारकाच्या' जागेचा वाद अखेर महापालिका आणि सांगलीचे राजे विजयसिंह पटवर्धन यांच्यात तडजोड होऊन संपुष्टात आला असून लवकरच देशपातळीवर निविदा मागवून स्मारकाचे काम सुरू केले जाईल असे जिल्हा पालक मंत्री पतंगराव कदम यांनी सांगितले.

राज्य शासनाच्या खर्चाने हे स्मारक होत आहे. पण या जागेचा वाद न्यायालयापुढे सुरू होता. अखेर महापालिका प्रशासन, जिल्हाधिकारी, राजे विजयसिंह पटवर्धन यांनी तडजोडीचे एक संयुक्त प्रतिज्ञापत्र न्यायालयापुढे सादर करून हा वाद संपविला, असे ते म्हणाले.

याबाबत महापालिका आयुक्त मिलिंद म्हैसकर यांना विचारता ते म्हणाले, जुन्या रेल्वे स्टेशनची ही सर्व जागा भूतपूर्व गणपती संस्थानची असल्याचा दावा राजेसाहेब पटवर्धन यांनी केला होता. हा वाद कोर्टात सुरू होता. पण अखेर या जागेचे तीन भाग करून ते राजेसाहेब, महापालिका आणि स्मारक समिती यांनी देण्यासंबंधी तडजोड झाली.

 
</text>
</doc>
