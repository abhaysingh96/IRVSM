<doc>
<docno>1139217.cms.txt</docno>
<text>
 
क्रीडा
लिव्हरपूलला जेतेपद राखण्याची संधी
[ Saturday, June 11, 2005  12:47:27 am]


निऑन, स्वित्झर्लंड (वृत्तसंस्था) : चॅम्पियन्स लिग विजेत्या लिव्हरपूलला पुढच्या वषीर् हे जेतेपद राखण्याची संधी मिळणार असल्यामुळे लिव्हरपूलच्या चाहत्यांचा आनंद गगनात मावेनासा झाला आहे. चॅम्पियन्स स्पधेर्च्या अंतिम फेरीत लिव्हरपूलने एसी मिलानचा पराभव करून चषकावर आपले नाव कोरले होते.

मध्यंतराला 0-3 अशा पिछाडीवर पडल्यानंतरही दबून न जाता लिव्हरपूलने 3-3 अशी बरोबरी तर साधली आणि नंतर टायबेकरवर मिलानला नमवून सर्वांना आश्वर्याचा धक्का दिला. या जेतेपदामुळे मिलानला स्वर्ग दोन बोट उरला असताना पुढील वषीर् मात्र हे जेतेपद राखण्याची संधी मिळणार नाही, हे समजताच आनंदावर विरजणही पडले.

इंग्लिश प्रिमियर लिगमध्ये पाचव्या क्रमांकावर राहिल्यामुळे लिव्हरपूलला जेतेपद राखण्याची ही संधी मिळणार नसल्याचे युरोपियन फुटबॉल फेरडेशनकडून कळवण्यात आले होते. पण आता त्याच फेडरेशनने निर्णय फिरवताना लिव्हरपूलला जेतेपद राखण्याची संधी देण्यात येईल, असे स्पष्ट केले आहे. जुलैमध्ये लिव्हरपूल क्लब आपल्या पहिल्या प्राथमिक लढतीला सामोरा जाईल.

युरोपियन फुटबॉल फेडरेशन कार्यकारी समितीच्या टेलिफोन कॉन्फरन्समध्ये लिव्हरपूल विषयावर चर्चा झाली आणि त्यांना हिरवा कंदील दाखवण्यात आला. युरोपियन खंडात खेळल्या जाणाऱ्या वेगवेगळ्या लिग स्पर्धांमध्ये पहिल्या चार संघांना चॅम्पियन्स स्पधेर्त प्रवेश मिळतो. इंग्लिश प्रिमियर लिगमध्ये लिव्हरपूल पाचव्या क्रमांकावर राहिल्यामुळे त्यांना जेतेपद राखण्याचा प्रवेश नाकारला होता. युरोपियन फुटबॉल फेडरेशनच्या या निर्णयामुळे लिव्हरपूलमध्ये पुन्हा एकदा उत्साहाला उधाण आले असून लिव्हरपूलपेमींनी रस्तावर उतरून आनंद साजरा केला.

लिव्हरपूल पाठिराखे हे जगात कडवे फुटबॉलप्रेमी समजले जातात. जगाच्या पाठीवर कुठेही आपल्या क्बलचा सामना असल्यास हजारोच्या संख्येने ते पाठिंबा देण्यासाठी हजर असतात. विजयाचा आनंद मोठ्या प्रमाणावर साजरे करणाऱ्या या पाठिराख्यांना पराभव सहजा सहन होत नाही. यामुळे बऱ्याचवेळा त्यांनी दंगाही केला आहे. यामध्ये स्टेडियमवला आग लावण्याचे प्रकार घडले आहेत.

 
</text>
</doc>
