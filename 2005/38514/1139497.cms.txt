<doc>
<docno>1139497.cms.txt</docno>
<text>
 
संवाद
प्युअर लर्निंग
[ Saturday, June 11, 2005  08:40:24 pm]


दशकभरापूर्वी जेव्हा संपूर्ण देशी बनावटीचा 'परम' सुपर कम्प्युटर तयार करण्यात भारताला यश आलं तेव्हाचे ते भारावलेले दिवस आठवतात. हा कम्प्युटर तयार करण्याचं श्रेय असलेल्या डॉ. विजय भटकर यांचं आणि त्यांच्या टीमचं किती कौतुक झालं होतं. भारताविषयीच्या अभिमानानं प्रत्येकाचा ऊर भरून येईल अशी ही घटना!

असाच आनंद इन्सॅट वन... टू... थ्रीच्या मालिका अवकाशात 'लाँच' करताना भारतीयांच्या चेहऱ्यावर तरळला.. खरंच, आपल्या संशोधकांचं करावं तेवढं कौतुक कमीच! पण, याच श्रेष्ठतेचं यश आपल्याला 'मानवी जीन्स'च्या किंवा एखाद्या लशीवरच्या संशोधनात का मिळू नये... अनेक औषधं, लशी, इंजेक्शन्स यासाठी आपल्याला बाहेरच्या देशांवर किंवा बहुराष्ट्रीय कंपन्यांवर अवलंबून का राहावं लागतंय?आज पेटंट कायद्यातील कलमांनी आपल्या काळजात धस्स होतंय. कारण, या प्रकारची बरीचशी पेटंट आज युरोप, अमेरिकेकडे आहेत.

संशोधन क्षेत्रातील भारताच्या मागासलेपणानं आपण 'पेटंट'च्या कायद्यापुढे हतबल ठरतोय. हे मागासलेपण कसं दूर होईल? कम्प्युटर ब्रेन आणि रिसर्च ब्रेन असं काही वेगळं नसतं. मग, जे डोकं लिनक्स, विंडो या लॅग्वेजच्या आधारे कम्प्युटर 'प्रोग्राम सॉल्व्ह' करतं, ते नेमकं एखाद्या जीनचं गुणसूत्र शोधण्यात कमी का पडावं? याचं कारण एकच देता येईल, ते म्हणजे, मेडिकल, इंजिनीअरिंग, फार्मसी या पलीकडेही काहीतरी आहे, याचा विद्याथीर् आणि पालकांना पडलेला विसर! सायन्सच्या विद्यार्थ्यांना करियरचे एक क्षेत्र खुले आहे ते म्हणजे प्युअर सायन्समधील संशोधनाचे! या क्षेत्रात करियर संधी नाहीत या भ्रमामुळे अनेक हुशार विद्याथीर् या क्षेत्रापासून लांब राहतात. पण, आज प्युअर सायन्सला हुशार, ध्येयनिष्ठ, निग्रही विद्यार्थ्यांची खूप गरज आहे.

'प्युअर सायन्सला भवितव्य नाही, हा विद्याथीर्-पालकांचा निव्वळ भ्रम आहे,' अशा शब्दांत होमी भाभा विज्ञान शिक्षण केंदाचे संचालक अरविंद कुमार या क्षेत्राचे महत्त्व अधोरेखित करतात.आपल्याकडे टाटा मूलभूत संशोधन केंद, इन्स्टिट्यूट ऑफ सायन्स, यूआयसीटी, बीएआरसी, या जागतिक कीतीर्च्या काही संशोधन संस्था आहेत. या ठिकाणी विद्यार्थ्यांना खूप संधी आहेत.

किंबहुना, सायन्सचा 'बेस' असलेल्या अनेक हुशार विद्यार्थ्यांच्या प्रतिक्षेत या संस्था आहेत, असे म्हटल्यास वावगं ठरू नये. हावर्ड, बर्कले, एमआयटी या जागतिक स्तरावरील शैक्षणिक संस्थांप्रमाणे अद्ययावत संशोधन सामुग्रीची कमतरता या ठिकाणी असली तरी, त्यांचे 'मॉनिटरिंग' चांगले आहे. या संस्थाही 'र्वल्ड क्लास' म्हणूनच ओळखल्या जातात. वेतन, भत्ते आदी मिळकतीचे स्वरूप समाधानकारक असते. तरीही प्युअर सायन्सकडे वळण्याबाबत विद्यार्थ्यांमध्ये उदासीनता का?औद्योगिक बाजारपेठेच्या दृष्टीने विचार करता इंजिनीअरिंगला, त्यातही कम्प्युटर सायन्सला आपल्याकडे सर्वाधिक मागणी आहे.

आता बायो-टेक्नॉलॉजी, केमिकल सायन्स यातही करियर करण्याकडे विद्यार्थ्यांचा कल वाढतो आहे. पण, भौतिकशास्त्र, जीवशास्त्र, रसायनशास्त्र, गणित यांच्यातील मूलभूत स्वरूपाच्या संशोधन क्षेत्रापासून हुशार विद्याथीर् काहीसा दूरच राहतो. बारावीनंतर काय? असं कोणी म्हटलं तर डॉक्टर किंवा इंजिनीअर असं नकळत त्याच्या तोडून बाहेर पडतं. 'मला संशोधक व्हायचंय,' असं कुणी क्वचितच म्हणतं.प्युअर सायन्समधील बरेचसं संशोधन अप्लाईड सायन्स प्रकारात चालतं. हे संशोधन काहीसं मूलभूत स्वरूपाचं असतं. याच्या बरोबरीने अॅटॉमिक रिसर्च, बायो-टेक्नॉलॉजी, अवकाश संशोधन यांसारखे काही 'मिशन' केंदित संशोधनही भारतात चालतं.

अणु ऊर्जा, अद्ययावत संपर्क यंत्रणा, शेती तंत्र, शेती उत्पादन या प्रकारच्या संशोधनावर केंद सरकारचा भर आहे. देशाच्या विकासाच्या दृष्टीने याचे महत्त्व अनन्यसाधारण आहे. त्यामुळे यात मोठ्या प्रमाणावर पैशाची गुंतवणूक केली जाते. पण, हे संशोधन अप्लाईड सायन्समधील संशोधनाच्या पायावरच उभे राहते. त्यासाठी अप्लाईड सायन्सचा पाया मजबूत असणं आवश्यक आहे. म्हणूनच, 'प्युअर सायन्समध्ये करियर करू इच्छिणाऱ्या विद्यार्थ्यांनी अप्लाईड सायन्सकडे अधिकाधिक लक्ष केंदित करणं आवश्यक आहे,' असं अरविंद कुमार सांगतात.प्युअर सायन्समध्ये करियर करू इच्छिणाऱ्या विद्यार्थ्यांना प्रोत्साहन मिळावे, यासाठी केंद सरकारतफेर् अनेक चांगल्या योजनाही राबविल्या जातात.

त्यात एनसीईआरटीची 'नॅशनल टॅलेन्ट सर्च' आणि केंद सरकारच्या 'किशोर वैज्ञानिक प्रोत्साहन योजने'चा उल्लेख करता येईल. दहावी आणि बारावी उत्तीर्णांना या योजनेचा लाभ घेता येतो.आपल्याला शेतीतंत्र विकसित करायचं आहे... उपग्रह सोडायचे आहेत... मलेरिया, टीबी यांसारख्या रोगांचं निर्मूलनही करायचं आहे. तरंच, आपल्या देशाला 2020चं विकसित भारताचं स्वप्न पूर्ण करता येईल. पण... त्यासाठी गरज आहे ती आपला 'बेस' पक्का करायची... आणि तो केवळ प्युअर सायन्समुळेच होणार आहे...

- रेश्मा मुरकर

 
</text>
</doc>
