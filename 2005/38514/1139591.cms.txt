<doc>
<docno>1139591.cms.txt</docno>
<text>
 
खास बात
शोकान्तिका...
[ Saturday, June 11, 2005  11:36:14 pm]


भारतीय जनता पक्षाचे अध्यक्ष लालकृष्ण अडवाणी यांनी पाकिस्तानचे संस्थापक महंमद अली जीना यांच्यासंबंधी केलेल्या मतप्रदर्शनामुळे वादळ निर्माण झाले आहे. जीना यांच्या कबरीस भेट दिल्यानंतर अडवाणी यांनी तिथल्या शेरेवहीत लिहिले की, जीना यांनी इतिहास निर्माण केला. त्याचबरोबर जीना यांनी पाकिस्तानच्या घटना परिषदेत केलेल्या भाषणाची आठवण अडवाणी यांनी करून दिली.

पाकिस्तानात धर्मस्वातंत्र्य असेल आणि सर्व नागरिकांना सारखीच वागणूक दिली जाईल असा निर्वाळा त्या भाषणात जीनांनी दिला होता.अडवाणी यांनी जीनांच्या भाषणातील हा मुद्दा उद्धृत करून आजतागायतच्या पाकिस्तानी राज्यर्कत्यांना शालजोडीतील अहेर दिला. जीना धर्मातीत राजकारण करणारे होते, असे न म्हणता पाकिस्तान धर्मातीत करण्याचा त्यांचा इरादा होता असे अडवाणी यांनी म्हटले, त्यास आधार घटना परिषदेतील जीनांच्या भाषणाचा होता.

अडवाणी यांना जीना यांच्या राजकीय प्रवासाचा आलेख काढायचा नसल्यामुळे पूर्ण खुलासा झाला नाही. जीना धर्मातीत राजकारणी होते, असा चुकीचा निष्कर्ष काढला गेला.जीनांनी इतिहास निर्माण केला हे निविर्वादपणे मान्य करता येईल. त्यासाठी त्यांना परिस्थितीची व ब्रिटिश राजनीतीची मदत झाली हे खरे असले तरी याचा उपयोग करून घेण्याचे कौशल्य त्यांनी दाखविले हे ही खरे आहे.जीनांनी आपल्या राजकीय जीवनास काँग्रेसपासून सुरुवात केली.

मुस्लिमांतील गोखले होण्याची आकांक्षा त्यांनी व्यक्त केली होती. लोकमान्य टिळकांचा त्यांच्यावर विश्वास होता. पहिल्या महायुद्धाच्या प्रारंभी टिळक मंडालेस कारावास भोगून परत आल्यानंतर मुंबईच्या गव्हर्नरने लोकप्रतिनिधींची बैठक टाऊन हॉलमध्ये बोलावली होती. तीत लोकमान्यांना बोलू देण्यात आले नाही. तेव्हा जीना, हॉनिर्मन इत्यादींनी सभात्याग केला.1915 साली काँग्रेस व मुस्लिम लीग यांची अधिवेशने मुंबईत भरली असता लोकमान्यांना काँग्रेसमध्ये पुन्हा प्रवेश मिळाला तर इतर पक्षांबरोबर राजकीय सुधारणांसंबंधी वाटाघाटी करण्याची आवश्यकता जीनांनी लीगच्या अधिवेशनात प्रतिपादन केली.

यातून पुढे लखनौ करार झाला. केंदीय व प्रांतिक विधिमंडळांची रचना कशी असावी व मुस्लिमांना किती प्रतिनिधित्व द्यावे याचा तपशील या करारात दिला होता. पुढे हिंदू व मुस्लिमांतील काहींनी या कराराच्या विरुद्ध पवित्रा घेतला तरी जीनांनी भूमिका बदलली नाही. करारात जातीय मतदारसंघाची कल्पना अंतर्भूत होती.महात्मा गांधींचा या वेळी भारतीय राजकारणात प्रवेश झाल्यानंतर खिलाफतीचा प्रश्ान् निर्माण झाला आणि हिंदू-मुसलमान एकजूट करण्याची ही संधी आहे, असे मानून गांधींनी खिलाफतची चळवळ सुरू केली. खिलाफतीचा प्रश्ान् आंतरराष्ट्रीय असल्यामुळे लीगचा त्याच्याशी संबंध नसल्याची भूमिका जीनांनी घेतली, ती बरोबर होती.

या चळवळीत मुस्लिम जातीयवादी प्रवृत्ती वरचढ झाल्या.गांधींनी 1920 साली काँग्रेसच्या अधिवेशनात घटना बदलून घेतली, ती जीना यांना अमान्य असल्यामुळे ते बाहेर पडले. गांधींचा सर्वंकष बहिष्काराचा मार्ग अमान्य होता; कारण ते सनदशीर राजकारणाचे पुरस्कतेर् होते. खादीची सक्तीही त्यांना मान्य नव्हती. चोवीस साली ते लीगचे अध्यक्ष झाले, तेव्हा मात्र लीगने स्वराज्याच्या मागणीचा पुनरुच्चार केला.29 साली जीनांनी 14 मागण्या केल्या. त्या लखनौ कराराच्या फारशा पलीकडे गेलेल्या नव्हत्या.

मुसलमानांसाठी राखीव मतदारसंघ व मंत्रिमंडळात राखीव जागा या मागण्या यात समाविष्ट होत्या. काँग्रेसला त्या अमान्य होत्या. शिवाय लीग ही मुसलमानांची एकमेव संघटना नव्हती.27 सालच्या अखेरीस राजकीय सुधारणांचा विचार करण्यासाठी सायमन कमिशन जाहीर झाले व नंतर गोलमेज परिषदेच्या तीन बैठका झाल्या. यानंतर सुधारणा कायदा येऊन निवडणुका झाल्या. त्यात लीगला कोठेच मंत्रिमंडळ स्थापन करता आले नाही. मंत्रिमंडळात राखीव जागा व संयुक्त जबाबदारीच्या तत्त्वास सोडचिठ्ठी ही लीगची मागणी काँग्रेसला अमान्य होती. म्हणून संयुक्त प्रांतात काँग्रेस-लीग मंत्रिमंडळ आले नाही.

नंतर दुसरे महायुद्ध आल्यावर अधिक राजकीय हक्क मागण्यात काँग्रेसचा पुढाकार होता, तर लीगने सरकारबरोबर सहकार्य करण्याचा पवित्रा घेतला आणि जीनांनी लीग ही मुसलमानांची एकमेव प्रातिनिधिक संस्था असल्याचे जाहीर केले. 40 साली लीगने पाकिस्तानच्या मागणीचा ठराव केला. हिंदू व मुसलमान या दोन जमाती नसून, दोन राष्ट्रे असल्याचे सांगून मुसलमानांसाठी त्यांनी स्वतंत्र राष्ट्र मागितले. या रीतीने पस्तीसच्या कायद्यापासून जीनांनी पूवीर्ची भूमिका सोडली व ते धर्मवादी होत गेले.मुस्लिम समाजास खास अधिकार मिळवून देण्याचे राजकारण जीनांनी केले होते; पण दुसऱ्या महायुद्धाच्या काळात जीनांनी द्विराष्ट्रवादाची भूमिका घेऊन पाकिस्तानची मागणी केली.

क्रिप्स योजनेने घटक राज्ये स्वतंत्र होणार होती व यामुळे पाकिस्तान जीनांच्या दृष्टिपथात आले. मग तडजोड करण्याचे त्यांना कारण उरले नाही. जीनांना नकाराधिकारच मिळाला व त्याचा त्यांनी भरपूर उपयोग केला. नंतर त्रिमंत्री योजनेने देशाची अनेक छकले झाली असती, ते काँग्रेसला मान्य नव्हते. जीना त्या वेळी कोणत्याही प्रश्ानवर तोडगा न काढता त्यावर वेगळा प्रश्ान् निर्माण करत होते. या रीतीने जीना व ब्रिटिश राज्यकतेर् यांचा सूर जमला आणि पाकिस्तान झाले.

देशाच्या फाळणीची जीनांची मागणी मान्य झाली तरी त्यांनीच स्वीकारलेल्या कसोटीमुळे पंजाब व बंगालचे विभाजन झाले व आसाम जीनांना मिळाला नाही. पाकिस्तानच्या निमिर्तीनंतर कारभार करणे किती कठीण आहे हे जीना यांना समजून आले आणि सहकाऱ्यांवर त्यांचा विश्वासही बेताचा होता. जीना स्वत: धर्मवादी नव्हते. मुल्लामौलवींना ते महत्त्व देत नसत. तेव्हा त्यांनी धर्मवादी घटनेची कास न धरता निधमीर् घटनेची तरफदारी केली तर नवल नव्हे.तथापि, त्यांनीच मुस्लिम धर्मवादी प्रवृत्ती बळावणारे राजकारण त्या अगोदर बारा वषेर् केले होते.

काश्मीरमध्ये घुसखोर घुसले असता त्याचे समर्थन करताना धामिर्क तत्त्वावर काश्मीर पाकिस्तानचे असल्याचा त्यांनी दावा केला होता. धर्मवादी राजकारण व घटना धर्मातीत अशीही विसंगती होती. यामुळे ते अधिक जगले असते तरी केमाल पाशा होऊ शकले नसते.अडवाणींची शोकान्तिका वेगळ्या प्रकारची आहे. धर्मवादी राजकारणात त्यांची हयात गेली. राममंदिराच्या आंदोलनात त्यांनी धर्मपिसाटपणा वाढवला. त्यांनीच जीनांच्या घटना परिषदेतील भाषणाची तरफदारी करावी हे विशेष. यामुळे पाकिस्तानात बदल होणार नाही; पण अडवाणींना मात्र वादळास तोंड द्यावे लागत आहे. तेव्हा धर्मवादी प्रवृत्तींना हाताशी धरल्यावर कशी शोकान्तिका होते हे जीना व अडवाणी यांच्या राजकारणाने दाखवून दिले असे म्हटले पाहिजे.

-गोविंद तळवलकर

 
</text>
</doc>
