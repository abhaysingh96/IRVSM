<doc>
<docno>1139584.cms.txt</docno>
<text>
 
खास बात
बदलती प्रतिमा
[ Saturday, June 11, 2005  11:27:16 pm]


भाजपचे लालकृष्ण अडवाणी यांनी पाकिस्तानचे जनक महंमद अली जीना यांच्याविषयी काढलेल्या उद्गारांमुळे भारत आणि पाकिस्तानातील राजकीय वातावरण ढवळून निघाले आहे. विशेष म्हणजे जीना आणि अडवाणी हे दाघ्ेाहीे आपापल्या काळातील बहुचचिर्त तसेच वादग्रस्त नेते आहेत.अडवाणींचे जीनांविषयीचे उद्गार हे 'वाजपेयी स्टाइल'चे होते.

शिष्टाचार म्हणून की, प्रसंगावधान म्हणून की, अन्य कोणत्या कारणास्तव ते जीनांना सेक्युलर म्हणाले. तसे पाहता, अडवाणींनी जीनांना सेक्युलर संबोधल्यानंतर आणि बाबरी मशीद विध्वसांबद्दल खेद व्यक्त केल्याबद्दल एवढे मोठे राजकीय वादळ निर्माण व्हावे हेही एक आश्चर्यच आहे. आपण एखाद्याच्या घरी जातो, तेव्हा आपले आदरतिथ्य होते. त्या वातावरणात एखाद्या गोष्टीचे कौतुक केले तर बिघडले कुठे?

सामान्य माणूसही एकाच धारणेवर आयुष्य जगत नाही. अडवाणी हे तर मुरब्बी राजकारणी आहेत. अत्यंत कट्टर समजले जाणारे अनेक मार्क्सवादी काळाची पावले ओळखून बदलले. आजूबाजूला सर्व काही बदलत आहे. मग अडवाणींनी जीनांना सेक्युलर म्हटले तर काय बिघडले. स्वत:च जीनाच नाही का 13 ऑगस्ट 1947 ला बदलले.पाकिस्तानच्या पहिल्या घटना समितीत जीना रोखठोकपणे म्हणाले, 'पाकिस्तानात तुम्ही आपल्या मंदिरात, मशिदीत वा अन्य कोणत्याही प्रार्थनास्थळी जाण्यास स्वतंत्र आहात.

तुम्ही कोणत्याही धर्माचे, पंथाचे असा. सरकारला त्याच्याशी काहीही देणेघेणे नाही.' ते पुढे म्हणाले, 'आपण सगळेच एका देशाचे समान नागरिक आहोत. आणि प्रत्येक नागरिकाला समान अधिकार आहेत, हाच आपल्या घटनेचा पाया असेल.' आपला मुद्दा अधिक स्पष्ट करताना जीना यांनी नमूद केले, 'मला वाटते की आता या देशाला आपण आदर्श अवस्थेकडे नेले पाहिजे. तुम्ही पाहाल की हिंदू हिंदू राहणार नाही, मुसलमान मुसलमान राहणार नाही.अडवाणींच्या राजीनाम्यासंदर्भात 'वक्त' आपल्या संपादकीयात म्हणते : अडवाणींनी पाकिस्तानी लोकांची प्रतिक्रिया पाहण्यासाठी हे विधान केले असावे.

भारतात परतल्यावर केंदातील काँग्रेस सरकार आणि राजकीय नेत्यांकडून प्रशंसा व्हावी, असाही त्यांचा हेतू असेल. पण भाजपतील संकुचित आणि पाकिस्तानद्वेषी लोकांना हे पचनी पडले नाही. त्यांनी अडवाणींना राजीनामा देण्यास भाग पाडले. त्यातून 'हिंदू मानसिकते'चा अंदाज येतो.तिकडे कराचीतून प्रकाशित होणाऱ्या 'जमात इस्लामी'वादी 'जसारत' या उर्दू दैनिकाने अडवाणींवर होणाऱ्या टीकेवर तीव्र प्रतिक्रिया व्यक्त केली आहे.

आपल्या संपादकीयात हे दैनिक म्हणते, 'भारतातील राजकीय पक्षांमध्ये दृष्टीकोन बदलणे हे एक महाभयंकर पापच आहे. पण जनरल परवेझ मुशर्रफ यांनी काश्मीरमधील हुरियतचे नेते गिलानी यांच्या 'द्विराष्ट्र' सिद्धांतावर प्रश्ान् चिन्ह लावले आहे.' काँगेस प्रवक्त्याच्या प्रतिक्रियेचा हवाला देऊन 'अडवाणींचा राजीनामा हे नाटक आहे. ते राजीनामा मागे घेतील', असेही या दैनिकाने म्हटले आहे.इस्लामाबादमधून निघणाऱ्या 'पाकिस्तान टुडे' या इंग्रजी उदारमतवादी दैनिकाने अडवाणींच्या विधानावर प्रतिक्रिया व्यक्त करताना, भारत-पाक शांतता चचेर्त अडथळे आणणाऱ्यांवर शरसंधान केले आहे.

अडवाणींच्या विधानामुळे ते 'हिंदुत्वा'पासून मागे वळले आहेत, असा अर्थ काढणे चुकीचे आहे. ते हिंदुत्व सोडू शकत नाहीत. पण त्यात मवाळपणा जरूर आणू शकतात, असे या दैनिकाचे मत आहे. अडवाणींच्या पाक दौऱ्याबाबतच्या मतांचीही या दैनिकाने प्रशंसा केली आहे आणि आगामी काळात अडवाणींच्या इतर सहयोगी नेत्यांनीही पाकला भेट द्यावी, अशी इच्छा व्यक्त केली आहे.भाजप आणि त्याच्या सहयोगी संघटनांबद्दल पाकच्या प्रसारमाध्यमांत एकमत आहे.

भाजप आणि त्याच्याशी संबंधित हिंदू संघटना केवळ पाकिस्तानच्या नव्हे तर मुस्लिमांच्या विरोधात आहेत, असा सर्वसाधारण समज आहे. माजी पंतप्रधान अटलबिहारी वाजपेयी यांनी मोठ्या प्रमाणात तो खोटा ठरवण्याचा प्रयत्न केला. त्यात त्यांना यशही आले. वाजपेयी यांना एक साधासुधा प्रामाणिक माणूस म्हणून ओळखले जाते. आता या नव्या वादामुळे अडवाणींचीही पाकिस्तानातील माध्यमांमधील प्रतिमा निश्चितच बदलेल.

- फिरोज अशरफ
(रूपांतर : स्वप्नसौरभ कुलश्रेष्ठ)

 
</text>
</doc>
