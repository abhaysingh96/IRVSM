<doc>
<docno>1139329.cms.txt</docno>
<text>
 
महामुंबई
यशासाठी ध्येयकेंदित प्रयत्न करा
[ Saturday, June 11, 2005  02:42:12 am]


मुंबई (म. टा. प्रतिनिधी) : मेरीटमध्ये येणे ही यशाची पहिली पायरी आहे, शेवटची नव्हे. याच्याही पुढे यशाच्या अनेक पायऱ्या आहे. या प्रत्येक पायरीवर यश मिळवायचे तर प्रयत्न ध्येयकेंदीत असायला हवेत, अशा शब्दांत 'विद्यालंकार क्लासेस'चे प्रा. अविनाश चाटोरीकर यांनी यशाचा 'फॉर्म्युला' सांगितला. महाराष्ट्र टाइम्स आणि विद्यालंकार क्लासेस यांच्या सहकार्याने आयोजित 'म.टा. मेरीटचा फॉर्म्युला' या कार्यक्रमात ते बोलत होते.

टाइम्स ऑफ इंडिया इमारतीच्या सेमिनार हॉलमध्ये हा कार्यक्रम झाला. बारावीच्या गुणवत्तायादीत यश मिळविलेल्या विद्यार्थ्यांचा यावेळी प्रा. चाटोरीकर यांच्या हस्ते सत्कार करण्यात आला. रूपारेल कॉलेजची नुपुर खैरनार (दुसरी), रूईयाचा अनिरूद्ध सातोसकर (चौथा), रूपारेलचा अनिकेत खाडे ( आठवा), पाटकरची प्रेरणा लोटलीकर (आठवी), रूईयाचा अमित गोलटकर आणि पाटकरचा नितीन कदम (बारावे) या मराठी विद्यार्थ्यांचा गौरव करण्यात आला.

बारावीच्या यशाचे टोक गाठताना घेतलेल्या मेहनतीचे आणि 'फॉर्म्युला'चीही माहिती विद्यार्थ्यांनी दिली. या संदर्भात विचारलेल्या प्रश्नांनाही त्यांनी आत्मविश्वासाने उत्तरे दिली. 'महाराष्ट्र टाइम्स'चे संपादक भारतकुमार राऊत आणि गुणवंत विद्यार्थ्यांचे पालक यावेळी उपस्थित होते.यशस्वी विद्यार्थ्यांचे राऊत यांनी अभिनंदन केले. मराठी माध्यमातील विद्याथीर् दहावीच्या गुणवत्तायादीत मोठ्या संख्येने चमकतात. पण, बारावीत हे विद्याथीर् काहीसे मागे पडल्याचे दिसून येतात. हे असे का होते, याचे उत्तर या कार्यक्रमातून मिळावे, अशी अपेक्षा त्यांनी व्यक्त केली.

यशस्वी विद्यार्थ्यांचे अभिनंदन करून प्रा. चाटोरीकर यांनी मराठी माध्यमाच्या विद्यार्थ्यांना भेडसावणाऱ्या प्रश्नांवर विस्तृत विवेचन केले. ते म्हणाले की, दहावीत चमकणाऱ्या मराठी माध्यमाच्या विद्यार्थ्यांना बारावीच्या गुणवत्तायादीत म्हणावे तितके यश मिळवता येत नाही ही गोष्ट खरी आहे. माध्यम बदलल्यामुळे अभ्यासावरचा 'फोकस' बदलतो. त्यासाठी आपले 'ध्येय' निश्चित आणि स्पष्ट असणे आवश्यक आहे.

कित्येक विद्यार्थ्यांना केवळ इंजिनीअरिंग आणि मेडिकलची सीईटी माहित असते. पण, त्या व्यतिरिक्त इतर प्रवेश परीक्षांची माहितीच ते करून घेत नाहीत. 'एआय ट्रिपल ई'सारख्या परीक्षांमधूनही इंजिनीअरिंगला प्रवेश घेता येतो. पण, माहितीअभावी फार कमी विद्याथीर् या परीक्षा देतात, अशी खंत त्यांनी व्यक्त केली.सीईटी उत्तीर्ण झाल्यानंतरही अडचणींनी पिच्छा सोडलेला नसतो, हे सांगताना त्यांनी प्रवेशप्रक्रियेचे उदाहरण दिले. सीईटी उत्तीर्ण झाल्यानंतर प्रवेशासाठी ऑप्शन फॉर्म भरून घेतले जातात.

परंतु, कित्येक विद्यार्थ्यांना ते कसे भरावेत हे नीट कळत नाही. माहितीपत्रकही इंग्रजीतून असल्यामुळे पालक आणि विद्याथीर् दोघेही यापासून अनभिज्ञ राहतात. विद्यार्थ्यांना योग्य मार्गदर्शनाची गरज असल्याचे त्यांनी सांगितले. आपली संस्था विद्यार्थ्यांना याविषयी मार्गदर्शन करेल, अशी ग्वाही देताना इच्छुकांनी कधीही आपल्या क्लासच्या कोणत्याही केंदाशी संपर्क साधावा आणि माहिती घ्यावी, असे आवाहन त्यांनी केले.

 
</text>
</doc>
