<doc>
<docno>1139313.cms.txt</docno>
<text>
 
देश-विदेश
मोठ्या भावा'ची भूमिका नीट पार पाडा!
[ Saturday, June 11, 2005  02:20:09 am]


' सुरत (म. टा. प्रतिनिधी) : महाराष्ट्रात राष्ट्रवादी काँग्रेस 'बिग ब्रदर'च्या भूमिकेत आहे. राष्ट्रवादी काँग्रेसकडून आमच्या अपेक्षा आहेत. 'बिग ब्रदर'ची भूमिका नीट पार पाडा, 'बड्या भाई'चे आदर्श धडे घालून द्या. जनतेच्या प्रश्ानवर कॅबिनेटमध्ये तोंड उघडा, असे खडे बोल भारतीय कम्युनिस्ट पक्षाचे नेते ए. बी. वर्धन यांनी राष्ट्रवादीच्या अधिवेशनात सुनाविले. तर सेक्युलॅरिझमची भाषा खूप झाली आपण त्याचे चॅम्पियन आहोतच; पण आता गोरगरिबांच्या कल्याणाचा कार्यक्रम अंमलात आणा, अशा कानपिचक्या काश्मीरच्या पीपल्स डेमोक्रेटिक पाटीर्च्या अध्यक्ष मेहबूबा मुफ्ती यांनी दिल्या.

राष्ट्रवादीच्या अधिवेशनात खास आकर्षण असलेले रेल्वेमंत्री लालूप्रसाद यादव आलेच नाहीत, नॅशनल कॉन्फरन्सचे फारुख अब्दुल्लाही अनुपस्थित होते. मात्र यादव यांचे विरोधक लोक जनशक्ती पक्षाचे अध्यक्ष रामविलास पासवान आणि मेहबूबा मुफ्ती अधिवेशास उपस्थित होत्या. वर्धन व मेहबूबा मुफ्ती यांच्या कानपिचक्यांची स्पर्धाच सुरू होती. त्यात भर म्हणून धर्मांध शक्तींना फायदा होईल असे कोणतेही निर्णय घेऊ नका, असा टोला काँग्रेसचे मुकुल वासनिक यांनी लगावला.

 
</text>
</doc>
