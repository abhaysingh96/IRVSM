<doc>
<docno>1139505.cms.txt</docno>
<text>
 
संवाद
हाय सीईटी, बाय बारावी
[ Saturday, June 11, 2005  08:43:49 pm]


बारावीचा निकाल लागला, पण सीईटी, आयआयटीचा नाही. बारावीच्या निकालावरचा सारा फोकसच या प्रवेश परीक्षांकडे गेला आहे. पालक आणि मुलांच्या ताणात आणखी भर. मेरिटमध्ये येणाऱ्या गुणी मुलांपासून जेमतेम पास होणाऱ्यांपर्यंत साऱ्यांच्याच मानेवर असणारी अदृश्य टांगती तलवार. या स्थितीत मदतीला येणाऱ्या हेल्पलाइन्स, दुर्लक्ष होणारे प्युअर सायन्स आणि कोणाचेच लक्ष नसणाऱ्या अंधारातल्या रात्रशाळा..

राज्यातील सर्व विभागांचा बारावीचा निकाल यंदाही समाधानकारक लागला. मेरिटचे जुने विक्रम मोडीत निघून नवे विक्रम प्रस्थापित झाले. टक्क्यांमधली चुरस गेल्यावषीर्प्रमाणेच पुढे सुरू राहिली. मेरिटमधल्या दादा कॉलेजांची मक्तेदारी मोडीत काढून त्यांची जागा अनेक नव्या कॉलेजांनी घेतली. पण बारावीच्या परीक्षेत नवी यशोगाथा लिहिणाऱ्या कॉलेजांमध्ये गुलालाचा रंग आणि फटाक्यांचा आवाज फिका पडल्याचे दिसत होतेे. विद्यार्थ्यांच्या चेहऱ्यावरही यशाचा जल्लोष नेहमीसारखा दिसत नव्हता. सीईटी या एका शब्दाने ही सारी किमया घडवली होती. बारावीच्या निकाल मनासारखा आला आहे.

पण आमचे सारे लक्ष लागले आहे, ते सीईटी निकालांकडे, हे एकच उत्तर विज्ञान शाखेतील प्रत्येकाच्या तोंडून ऐकायला मिळत होते. ते ही साहजिकच आहे म्हणा. कारण मेडिकल, इंजिनिअरिंगसह इतर व्यावसायिक अभ्यासक्रमांना प्रवेश घेऊ इच्छिणाऱ्या विद्यार्थ्यांचे भवितव्य बारावीची टक्केवारी नव्हे तर सीईटी परीक्षांचा निकाल ठरवणार आहे. मग विद्यार्थ्यांच्या लेखी सीईटीचे महत्त्व वाढल्यास नवल ते काय?पण यापुढे बारावी परीक्षांंना किती महत्त्व उरेल? शिक्षक त्याच तडफेने बारावीच्या विद्यार्थ्यांचा अभ्यास घेतील का? विद्याथीर् (विज्ञान शाखेच्या) बारावीच्या परीक्षांकडे किती गांभीर्याने बघतील?

कॉलेजांमधील मेरिटची चुरस दिसेल का? सर्व विषयांचा समावेश असलेल्या बारावीच्या परीक्षेपेक्षा सीईटी परीक्षेला इतके महत्त्व देणं योग्य आहे का? असे अनेक प्रश्ान् बारावीच्या निकालांबरोबरच उपस्थित झाले आहेत.सीईटीमुळे बारावीच्या परीक्षेचे महत्त्व आपोआपच कमी होईल. पास झालो तरी खूप झाले, या बदलत्या मानसिकतेमुळे यापुढे ना स्पेशल बॅचेस दिसतील ना विद्यार्थ्यांमधील मार्कांची चुरस. मेरिट लिस्ट असावी का नसावी, हा अनेक वषेर् वादात राहिलेला मुद्दाही बारावीच्या परीक्षेपुरता निकालात निघेल, असे मुंबईतील प्राचार्य एकमताने मान्य करीत आहेत.

एकही लेक्चर बंक न करता बारावीच्या वर्गात बसणाऱ्या विद्यार्थ्यांचा तोच उत्साह यापुढे दिसेल का, याबाबत आपण साशंक आहोत, हे विधान आहे 'मेरिट लिस्ट'वर अनेक वषेर् अधिराज्य गाजवलेल्या 'रुपारेल'चे प्राचार्य डॉ. पी.एम. सुळे यांचे. बारावीच्या निकालांवरच मेडिकल, इंजिनिअरिंगला प्रवेश घेऊ इच्छिणाऱ्या लाखो विद्यार्थ्यांचे भवितव्य ठरत होते. त्यामुळे इतर विषयांबरोबर इंग्रजी, मराठी अशा भाषांचाही जोमाने अभ्यास करणे विद्यार्थ्यांना भाग पडत होते.

पण सीईटी परीक्षांमध्ये भाषेला शून्य महत्त्व असल्यामुळे विद्यार्थ्यांमधील भाषेचे महत्त्वही कमी होणार असल्याकडेही प्राचार्य सुळे यांनी लक्ष वेधले. नामांकित कॉलेजेसच्या पंक्तीत येणाऱ्या मुंबईतल्या रुईया, बिर्ला, पाटकर, वझे-केळकर या कॉलेजच्या प्राचार्यांचे मत यापेक्षा वेगळे नाही. बारावी आणि सीईटी असा डबल ताण यापुढे विद्यार्थ्यांवर येणार आहे. पण बारावीचे महत्त्व पात्रतेपुरते राहणार असल्याने सीईटी हे यापुढे विद्यार्थ्यांचे पहिले प्रेम असणार आहे. बारावी ही विद्यार्थ्यांसाठी 'नेट प्रॅक्टीस' तर सीईटी 'फायनल टेस्ट' असणार आहे, याची कल्पना आल्यामुळेच आता कॉलेजेसनीही बारावी मेरिटच्या ग्लॅमरमधून बाहेर पडत सीईटीभिमुख होण्यास सुरूवात केली आहे. कॉलेजांच्या या बदलत्या मानसिकतेमुळे यापुढे बारावीच्या वर्गात सीईटीच्या स्पेशल बॅचेस भरतील. एवढंच नव्हे अनेक कॉलेजांनी त्यादृष्टीने तयारी सुरू केली आहे. पण कॉलेजांच्या या बदलत्या 'लुक'मुळे सीईटी क्रॅक करण्याची गर्जना करीत विद्यार्थ्यांकडून अव्वाच्या सव्वा पैसे उकळणाऱ्या काही कोचिंग क्लासवाल्यांची गोची होईल.नामवंत कॉलेजांची मक्तेदारी मोडून मेरिटमध्ये दबदबा निर्माण करणाऱ्या रत्नम, ठाकूर अशा कॉलेजांमधूनही सीईटीबरोबरच बारावीच्या मार्कांचा विचार केला जाणे आवश्यक असल्याचा सूर उमटू लागला आहे. कांदिवलीच्या ठाकूर कॉलेजचा संदीप गानगुुंडी हा विद्याथीर् 93.33 टक्क्यांसह सायन्स मेरिट लिस्टमध्ये प्रथम आला आहे. मेरिटमध्ये येणारा ठाकूर कॉलेजचा तो पहिला विद्याथीर् असल्याने कॉलेजमध्ये जल्लोषाला उधाण येणे साहजिक आहे. पण सीईटीद्वारे मेडिकल, इंजिनिअरिंगकडे जाणाऱ्या विद्यार्थ्यांची संख्या तुलनेत कमी आहे.

पण सीईटीच्या वाढत्या प्रस्थामुळे प्युअर सायन्सेसकडे वळणाऱ्या विद्यार्थ्यांवरही या शब्दाची मोहिनी पडू लागली आहे. यामुळे विद्यार्थ्यांमधील एका मोठ्या गटाचे नुकसान होण्याची शक्यता असल्याकडे ठाकूर एज्युकेशन ग्रुपचे एक्झिक्युटिव्ह डायरेक्टर डॉ.प्रकाश प्रधान यांना वाटते. दोन्ही परीक्षांना समान न्याय देण्याची गरज असल्याचे त्यांचे म्हणणे आहे.बारावीला विज्ञान शाखेतून 50 हजार 935, कला शाखेतून 40 हजार 62 तर वाणिज्य शाखेतून 98 हजार 251 विद्याथीर् उत्तीर्ण झाले. सीईटीचे महत्त्व मेडिकल, इंजिनिअरिंगसह काही प्रोफेन्शल कोसेर्सकडे जाणाऱ्या काही विद्यार्थ्यांपुरतेच मर्यादित आहे.

त्यामुळे विज्ञान, कला आणि वाणिज्य अशा तिन्ही शाखांचा विचार करता बारावी परीक्षांचे महत्त्व कायम राहाणार असल्याचा मुद्दा काही प्राध्यापक मांडत आहेत. पण कॉमन एण्ट्रस टेस्टचं चक्रव्यूह केवळ मेडिकल, इंजिनीअरिंगयरिंगपुरताच मर्यादित नसून कला, वाणिज्य कॉलेजांमधूनही प्राफेन्शल कोसेर्सकडे वळणाऱ्या अनेक विद्यार्थ्यांना या नव्या टेस्ट पद्धतीचा सामना करावा लागत आहे. त्यामुळे सर्वच शाखांमधील विद्याथीर् बारावी परीक्षांकडे पात्रता फेरी म्हणून पाहू लागले आहेत. त्यामुळे कॉलेजांच्या मेरिटवरही बारावीच्या परीक्षेचे महत्त्व कमी होणार असल्यामुळे बोर्डाच्या माध्यमातून या परीक्षा घेण्याला आता फारसे महत्त्व उरले नसल्याची प्रतिक्रिया कॉलेज विश्वातून उमटत आहे!- प्रवीण मुळ्ये

 
</text>
</doc>
