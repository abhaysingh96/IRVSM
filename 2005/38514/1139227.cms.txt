<doc>
<docno>1139227.cms.txt</docno>
<text>
 
क्रीडा
मॅथ्यू हेडन 46 चेंडूत 79;कांगारूंची विजयी सलामी
[ Saturday, June 11, 2005  12:52:17 am]


लंडन (वृत्तसंस्था) : मॅथ्यू हेडनने 46 चेंडूत 79 धावा फटकावल्यामुळे ऑस्ट्रेलियाने इंग्लंड दौऱ्यात विजयी सलामी दिली. वीस -वीस षटकांच्या या लढतीत पाहुण्या ऑस्ट्रेलियाने व्यावसायिक क्रिकेटपटू संघटनेच्या संघाचा 8 गडी आणि एक चेंडू राखून पराभव केला.

अशा प्रकारचा ऑस्ट्रेलियाचा हा केवळ दुसरा सामना. याआधी त्यांनी न्यूझीलंडवर 41 धावांनी विजय संपादला होता.हेडनने अॅडम गिलक्रिस्टच्या साथीने 131 धावांची सलामी कांगारूंना करून दिली, गिलक्रिस्टने 53 धावा फटकावल्या.सोमवारी रोझ बाऊल्स स्टेडियमवर इंग्लंड व ऑस्ट्रेलिया यांच्यामध्ये 20-20 षटकांचा सामना होईल.

धावफलक : व्यावसायिक क्रिकेटपटू संघटना संघ 20 षटकात 6 बाद 167 (मॅडी 70, कॉलिंगवूड 73, मार्क इलहम 39; ली 4-0-28-1, मॅग्रा 4-0-25-1, क्लार्क 4-0-36-3) पराभूत वि. ऑस्ट्रेलिया 19.5 षटकात 2 बाद 170 मॅथ्यू हेडन 79, गिलक्रिस्ट 53).

 
</text>
</doc>
