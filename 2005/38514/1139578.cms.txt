<doc>
<docno>1139578.cms.txt</docno>
<text>
 
देश-विदेश
'कारगिल-स्कुर्डुबद्दल पाकिस्तानशी चर्चा
[ Saturday, June 11, 2005  11:19:29 pm]


'कारगिल (वृत्तसंस्था) : कारगिल आणि पाकव्याप्त काश्मीरमधील स्कुर्डु दरम्यानचा मार्ग खुला करण्याविषयी पाकिस्तानशी चर्चा सुरू असल्याचे पंतप्रधान डॉ. मनमोहन सिंग यांनी सांगितले.कारगिलच्या लोकांना बल्तिस्तान आणि गिलगिटशी व्यापार करण्याची आकांक्षा आहे.

त्यासाठी कारगिल-स्कुर्डु मार्ग खुला करण्याबद्दल पाकशी चर्चा सुरू आहे, असे सिंग कारगिलमध्ये 44 मेगावॉट क्षमतेच्या ऊर्जा प्रकल्पाची पायाभरणी केल्यानंतर म्हणाले. श्रीनगर-लेह मार्गाला राष्ट्रीय महामार्गात रुपांतरित करण्याचा प्रस्ताव विचाराधीन असल्याचे सिंग म्हणाले. तसेच कारगिलसाठी दहा कोटी रुपयांच्या अनुदानाची घोषणाही सिंग यांनी केली.

 
</text>
</doc>
