<doc>
<docno>1139194.cms.txt</docno>
<text>
 
लेख: नोंद
अर्चना त्यागी
[ Saturday, June 11, 2005  12:22:14 am]


महिला प्रशासकीय अधिकाऱ्यांची मोठी फौज सध्या महाराष्ट्रात काम करत आहे. जिल्हाधिकारीपदी शर्वरी गोखले आणि त्यानंतर साताऱ्याच्या पोलिस अधीक्षकपदाचा कार्यभार हाती घेतलेल्या मीरा बोरवणकर यांच्या रूपाने जिल्हा प्रशासनातील सवोर्च्चपदी महिलांच्या नियुक्त्यांना प्रारंभ झाला. सांगलीत पाण्याची क्रांती घडवून आणणाऱ्या जिल्हाधिकारी मनीषा म्हैसकर, तुरुंग निरीक्षक स्वाती साठे आणि मुंबईतील गुन्हे विश्वावर अंकुश ठेवणाऱ्या पोलिस सहआयुक्त (गुन्हे) या पदावर सध्या असलेल्या मीरा बोरवणकर या महिला अधिकाऱ्यांच्या कामाचा वेळोवेळी उल्लेख होत असतो.

मध्यंतरी पोलिसांच्या बदल्यांमध्ये रत्नागिरीच्या पोलिस अधीक्षक अर्चना त्यागी यांची ठाणे ग्रामीणच्या पोलिस अधीक्षकपदी नियुक्ती झाली. त्या या विभागाच्या पहिल्याच महिला पोलिस अधीक्षक आहेत. 1993 च्या महाराष्ट्र केडरच्या आयपीएस अधिकारी असलेल्या त्यागी यांचं पहिलं पोस्टिंग साताऱ्यात कराडमध्ये पोलिस सहअधिक्षक या पदावर झालं. तेथे त्यांनी दीड वर्षं काम केले.

त्यानंतर दोन वर्षं त्यांची नियुक्ती ठाणे आयुक्तालयात परिमंडळ एकमध्ये उपायुक्तपदी करण्यात आली. दीड वर्षं त्यांच्याकडे विशेष शाखेच्या उपायुक्तपदाचा कार्यभार होता. नवी मुंबईतील एसआरपीएफमधील छोट्या कारकीदीर्नंतर त्या मंुबईत आल्या. तेथे त्यांच्याकडे गुन्हे शाखेच्या अमली पदार्थविरोधी पथकाचा कारभार होता. मुंबईत झोन सहा (चेंबूर) येथेही त्या कार्यरत होत्या. पाठोपाठ त्यांच्याकडे सव्वा वर्ष रत्नागिरीच्या पोलिस अधीक्षकपदाचा कार्यभार होता. ठाणे ग्रामीण ही अतिशय आव्हानात्मक जबाबदारी आहे.

मुंबईचा वाढता व्याप ठाणे जिल्ह्यात पसरतो आहे. विशेषत: मुंबई-अहमदाबाद मार्गाच्या अवतीभवती वाढणारी लोकवस्ती आणि त्या प्रमाणांत फारच अपुरं असलेलं पोलिस बळ अशा परिस्थितीतून मार्ग काढण्याची जबाबदारी त्यागी यांच्यावर आहे. रत्नागिरीत त्यांनी काम केलं असल्यामुळे सागरी किनारा भागाचे कोणते प्रश्न असतात याचीही त्यांना माहिती आहे. त्याचा फायदा त्यांना भाईंदर, वसई पट्टा समजून घेण्यासाठी होईल. त्याशिवाय शहरी आणि ग्रामीण विभागांबरोबरच ठाण्यात आदिवासी लोकवस्तीही मोठ्या प्रमाणावर आहे.

आजवर पोलिसांकडून त्यांच्या हतबलतेचा गैरफायदा घेतला गेल्याच्या घटना चचेर्त राहिल्या. पोलिस अधीक्षकांनी त्या दृष्टीने काही वेगळे उपाय केल्याचे दिसले नाही. त्यामुळे या लोकांमध्ये पोलिसांविषयी नाराजी आहे. पोलिस गुन्हेगारांनाच मदत करीत असल्याची ठाम समजूत असल्यामुळे कायदा हातात घेण्याच्या घटनाही यापूवीर् जिल्ह्यात घडल्या आहेत. त्याची जाणीव ठेवूनच पोलिस व जनता यांच्यात सुसंवाद साधण्याची गरज त्यागी यांनी सुरुवातीलाच व्यक्त केली आहेच.

 
</text>
</doc>
