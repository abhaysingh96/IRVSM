<doc>
<docno>1139192.cms.txt</docno>
<text>
 
लेख
... आणि विम्बल्डन
[ Saturday, June 11, 2005  12:17:30 am]


त्यानं विम्बल्डनमध्ये तिसऱ्यांदा जेतेपद संपादलं ते त्याच्या कारकीदीर्तील सवोर्त्तम वर्ष. पण टेनिसमध्ये सहा, सात वर्षे घाम गाळूनदेखील त्याला कसली तरी पोकळी जाणवत होती. त्याला एकदोन मैत्रिणी होत्या, त्याला त्या आवडतही असत. पण त्याचा जीव कुणावर जडला नव्हता. त्याचं खरखुरं प्रेम होतं टेनिसवर. तरी दोन वर्षांनंतर त्याला उत्तर सापडलं. त्याच्या जीवनात बार्बरा आली.

बोरिस फ्रान्झ बेकर आणि विम्बल्डन यांचं नातं अतूट आहे. विम्बल्डनच्या हिरवळीच्या कोर्टवर 17 व्या वषीर् त्यानं जेतेपद पटकावलं. आता बेकर आहे 37 वर्षांचा, पण अजूनही तो वीस वर्षांपूवीर्च्या जेतेपदाच्या आठवणीने शहारतो.

जून महिना आला की त्याला आठवण होते लंडनची, सूट टायच्या रूबाबात त्याचं मन रमत नाही, लंडन हे त्याचं आवडतं शहर. तिथंच त्याला घरपण लाभतं. त्याची आई तसंच मुले सोबतीला येतात. पाच आठवडे ते एकत्र राहतात, धमाल करतात. वर्षातील हा त्याचा सर्वांत आनंददायी क्षण. बोरिस त्याच्या लाडक्या विम्बल्डनला आवर्जून हजेरी लावतो.

टेनिसबद्दल भरभरून बोलतो. विम्बल्डनच्या सानिध्यात तो रमतो, तिथं त्याला आपलेपणा वाटतो. त्या रम्य वातावरणात सर्वच गोष्टी त्याच्या मनाजोगत्या होतात. सर्वजण त्याला ओळखतात. दारवान, पत्रकार, विम्बल्डनचे पदाधिकारी, लाईन्समन सारेच त्याला परिचित. या वातावरणात तो भारावला नाही तरच नवल.बेकरची टेनिस कारकिर्द बहरली ती विम्बल्डनच्या कोर्टवरच. जर्मनीच्या या युवकाने 17 वर्ष 227 दिवसांचा असताना विम्बल्डन जेतेपद पटकावून खुल्या टेनिसच्या युगात मायकेल चँगपाठोपाठ सर्वात कमी वयात ग्रँडस्लॅम जेतेपद खिशात टाकण्याचा पराक्रम केला. अमेरिकन क्रीडालेखक टॉम कॅलहम यांनी विम्बल्डनमधील बेकरच्या खेळाचे तसेच इतर बाबींचे मनोहारी चित्रण शब्दबद्ध केले आहे. टॉम आपल्या पत्नीसह 'अॅपल समथिंग' कॅफेत नाश्ता करायचे तेव्हा त्यांच्यासोबत हा जर्मन युवा टेनिसपटूही असायचा. त्यांनी त्याला विम्बल्डनबाबत चुकूनही काही विचारले नाही.

आदल्या वषीर्च्या विम्बल्डन ज्युनियर स्पधेर्त खेळताना बेकरचा पाय दुखावल्याचे त्यांना ठाऊक होते. त्याच्या इंग्लिशची त्यांना कल्पना होती, तसेच त्याच्या वर्तणुकीचीही त्यांना जाणीव होती. 1985 च्या विम्बल्डनच्या आठवणीत रमताना ते म्हणतात: बेकर जेमतेम सतरा वर्षाचा होता. त्याला ड्रायव्हिंग येत नव्हतं, तो बीयर पीत नसे. त्याच्या आईला त्याच्या दातांची काळजी वाटायची. म्हणून तिने त्याला टूथपेस्टही दिली होती. विम्बल्डनआधीच्या फेंच खुल्या स्पधेर्त तर दुसऱ्याच फेरीत त्याला गाशा गुंडाळावा लागला होता, त्यानंतर दहा दिवसांची विश्ाांती त्याने घेतली.

हार्ड रॉक कॅफेत तो लंचसाठी गेला व त्याने एक मोठा बर्गर आणि कोक घेतला. नंतर भटकंती करताना त्याने जीन्सची खरेदी केली. पालकांपासून दूर राहताना एक वेगळंच थ्रिल तो अनुभवत होता. हॉटेलमध्ये एकट्यानं राहताना वयाच्या सतराव्या वषीर् स्वच्छंद जीवनाचा अनुभव तो घेत होता. अन हे सारे करताना टेनिसचा खेळही तो बिनधास्तपणे खेळत होता, त्याच्यावर कसलंही दडपण नव्हतं, टेलिव्हिजनवरील चचेर्त त्याला रस नव्हता तसेच तो वर्तमानपत्रंही वाचत नसे. त्याचे प्रशिक्षक होते गंुथर बॉश तर व्यवस्थापक होते इयन टिरीअॅक.

ते मात्र त्याच्यावर लक्ष ठेवून होते. दररोज रात्री तो इटालियन हॉटेलमध्ये जायचा व दिवसाला एक सामना खेळायचा. पण विम्बल्डन जेतेपदानं त्याच्या आयुष्याला कलाटणी मिळाली. त्यानं तीनदा विम्बल्डनमध्ये जेतेपदं पटकावली. 1987 मध्ये पुन्हा त्याची गाठ पडली ती कॅलहम यांच्याशी, तोपर्यंत बेकरची कीतीर् सर्वत्र पसरली होती, त्याच्यावर एकदोन नव्हे तर सहा पुस्तके लिहिली गेली होती. वर्षाकाठी तो तब्बल अडीचशे पत्रकार परिषदांना हजेरी लावायचा. कॅलहम यांनी एकदा त्याच्या मुलाखतीसाठी रोमची वारी केली. हॉटेलच्या लॉबीत ही मुलाखत घ्यायचे ठरले होते पण बेकरने त्यांना लगेच ओळखल्यावर आपल्या रूममध्येच येण्याचे आमंत्रण कॅलहम यांना दिले.

आता त्याचा आत्मविश्वासही दुणावला होता, जर्मनीत त्याला हिरो मानण्यात येत असे. अशा हिरोंचे जीवन क्षणभंगुर असते याचीही त्याला जाणीव होती. पण त्याचं उद्दिष्ट सफल झालं काय असा सवाल केल्यावर बेकर म्हणतो, आर्यन रूबाब आणि टेनिस कोर्टवरील उद्दामपणा या दोन गोष्टींचा अपवाद वगळता तो चांगला माणूस होता. पण हे सोपं नव्हते. हॉटेलबाहेर अनेक देखण्या मुली ताटकळत उभ्या असायच्या. तेव्हा गुंथर बॉश यांना आपण कोवळ्या बेकरवर अन्याय करतोय असं वाटायचं. तरुणपणीच्या आठवणीत रमताना बेकर सांगतो, बालपणी जेम्स डीन हे माझं दैवत होतं, घरात त्यांचीच पोस्टर असत.

त्याच्यावर आपण फिदा होतो अशी कबुली देताना बेकर आपली तुलना त्याच्याशीच करतो. विम्बल्डन स्पधेर्त तिसऱ्यांदा जेव्हा त्यानं जेतेपद पटकावलं तेव्हा मात्र बेकरचा तोल ढळला, तो आनंदाला पारखा झाला. टिरीअॅकला हे काय गौडबंगाल आहे हे उमजेना. ते बेकरला म्हणाले, तू तरुण आहेस अनेक मुली तुझ्यावर जीव टाकतात, तुला आणखी काय हवंय! त्यावर, माझ्यात काहीतरी उणीव आहे, असंच बेकरनं सांगितलं. त्यानं विम्बल्डनमध्ये तिसऱ्यांदा जेतेपद संपादलं ते त्याच्या कारकीदीर्तील सवोर्त्तम वर्ष. पण टेनिसमध्ये सहा, सात वषेर् घाम गाळूनदेखील त्याला कसली तरी पोकळी जाणवत होती. त्याला एक-दोन मैत्रिणी होत्या, त्याला त्या आवडतही असत. पण त्याचा जीव कुणावर जडला नव्हता.

त्याचं खरखुरं प्रेम होतं टेनिसवर. तरी दोन वर्षांनंतर त्याला उत्तर सापडलं. त्याच्या जीवनात बार्बरा आली. जगात तुम्ही सवोर्त्तम असता तेव्हा पुढं काय करायचं बाकी असतं? बेकरनं मग आपलं लक्ष केंदित करायचे ठरवलं ते आपल्या वैयक्तिक बाबींवर. बार्बराची गाठ पडल्यावर मात्र त्याचे विश्वच बदलले. टेनिसपेक्षा त्याला बार्बरा महत्त्वाची वाटू लागली. ती मॉडेल तसेच उगवती तारका होती. तिचे वडील आफ्रिकन-अमेरिकन तर आई होती जर्मन. 1991 मध्ये म्युनिक इथे त्यांची गाठभेट झाली आणि 1993 मध्ये ते विवाहबद्ध झाले. त्यांच्या विवाहानंतर वांशिक वादंग माजला.

स्टर्न या जर्मन साप्ताहिकाच्या मुखपृष्ठावर त्यांचे अश्लील छायाचित्र छापले गेल्यावर तर जर्मनांना धक्काच बसला. 2000 ऑलिम्पिक आयोजनाच्या शर्यतीत असलेल्या बलिर्नच्या प्रचारमोहिमेत सामील होण्यास बेकरने नकार दर्शविला खरा, पण अॅम्नेस्टी इंटरनॅशनलच्या कार्यात तो हिरीरीने सहभागी झाला, तसेच हॅम्बर्गच्या झोपडपट्टी मोहिमेलाही त्याने पाठिंबा दिला. तो खऱ्या अर्थाने हिरो ठरला.

- शरद कदेकर
(रूपांतर)

 
</text>
</doc>
