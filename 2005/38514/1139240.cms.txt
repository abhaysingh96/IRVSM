<doc>
<docno>1139240.cms.txt</docno>
<text>
 
क्रीडा
नदाल चालला सुटीवर
[ Saturday, June 11, 2005  12:56:20 am]


बलिर्न : फेंच विजेता राफल नदाल सुटीवर चालला असून विम्बल्डनमध्ये उतरताना कोणत्याही प्रकारचा डोक्यावर तणाव नको, असे या युवा खेळाडूला वाटते. आपल्या आक्रमक खेळाने या डावखुऱ्या टेनिसपटूने भल्याभल्या खेळाडूंना पाणी पाजले होते. यामधून जागतिक रँकिंगमध्ये अव्वल क्रमांकावर असलेला रॉजर फेडररही सुटू शकला नव्हता.

फेंच जेतेपदासह नदाल सलग 24 सामने जिंकण्याचा पराक्रम केला होता. या स्पॅनिश खेळाडूंचा धडाका असाच सुरू राहणार असे वाटत असताना हॅले खुल्या स्पधेर्त त्याला पहिल्याच फेरीत पराभवाला सामोरे जावे लागले. जर्मनीच्या अॅलेक्झांडर वॅस्के याने नदालचा 4-6, 7-5, 6-3 असा पराभव करून एकच खळबळ उडवून दिली.

सततच्या क्ले कोर्टवरील स्पर्धांनंतर थेट ग्रास कोर्टवर खेळणाऱ्या नदालला अपेक्षित सुरू गवसला नाही. पहिल्या सेटमध्ये त्याने चांगला खेळ केला खरा पण नंतर ग्रासवरील व्हॉली व सव्हिर्सचा मेळ घालण्यात हा तेज तर्रार खेळाडू अयशस्वी ठरला. हॅलेतील अपयशामुळे एकप्रकारे धडा मिळालेल्या नदालने आता छोटीशी का होईना विश्ाांती घेण्याचा निर्णय घेतला असून मॅलोरका येथे सुटीवर जाण्याचा त्याने निर्णय घेतला आहे.

हॅलेतील कामगिरीविषयी नदाल सांगतो, 'गेल्या काही दिवसांमध्ये ग्रास कोर्टवर मी चांगला खेळ केलेला नाही. माझ्या प्रतिर्स्पध्यांने उलट चांगला खेळ केला. त्याला माझ्याकडे उत्तरच नव्हते'. वॅस्केने मात्र नदालचे कौतुक करताना त्याचे भविष्य उज्ज्वल असल्याचे स्पष्ट केले. 19 वर्षांचा हा युवा खेळाडू आगामी काळात मोठी झेप घेईल, असे या जर्मन खेळाडूला वाटते. सुटीविषयी नदाल सांगतो, 'मॅलोरकाला मी दोन दिवस सुट्टी घालवणार असून या दिवसात मी टेनिसचा विचार करणार नाही. मला खूप थकल्यासारखे वाटत आहे. सुटीनंतर मी विम्बल्डनच्या सरावासाठी तयार होईन'.

 
</text>
</doc>
