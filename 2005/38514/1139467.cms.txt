<doc>
<docno>1139467.cms.txt</docno>
<text>
 
संवाद
चोरीचा मामला कुणीतरी बोंबला!!
[ Saturday, June 11, 2005  08:12:17 pm]


ठाणे सर्कलमध्ये वीजचोरीतला सर्वाधिक वाटा मुंब्रा विभागाचा असला तरी त्याचा फटका बसणार अख्ख्या ठाण्याला. हे असंच किती काळ चालत राहणार?मोफत वीज देता येणार नाही, असे म्हणवणाऱ्या राज्याच्या मुख्यमंत्र्यांनी आणि ऊर्जामंत्र्यांनी, अनधिकृतपणे किती प्रमाणावर मोफत वीज वापरली जाते, याची माहिती घेण्याचा कधी प्रयत्न केला असेल का?

त्यांनी कल्याण, भिवंडी या भागांमध्ये वेषांतर करून विजेची कामे कशाप्रकारे चालतात याची एकदा पाहणी करायलाच हवी. वीज मंडळाचे सगळ्यात अधिक नुकसान कोण करते आहे, याचा अंदाज त्यांना तिथल्या तिथे येईल. ही प्रतिक्रिया आहे कळव्यात राहणाऱ्या एका रहिवाशाची.प्रामाणिकपणे आम्ही वीज बिले भरायची. तक्रार करायला गेलो तर मंडळाच्या कर्मचाऱ्यांकडून उडवाउडवीची उत्तर ऐकायची. नजरेसमोर अनधिकृतपणे वापरली जाणारी वीज आम्हाला दिसते आहे, पण सांगणार कोणाला आणि ऐकणार कोण? हजार रुपयांत कनेक्शन आणि पाचशे रुपये दरमहा मेंटेनन्सचा चार्ज दिला की कितीतरी वीज न मोजली जातातच वापरली जाते.

तक्रार करायला गेले तर तुम्हाला कशाला हव्यात उठाठेवी म्हणतात किंवा पुरावे मागतात. फुकटची वीज वापरणारे लोक पाहिले की जीव जळतो, कल्याणच्या एका गृहिणीची ही प्रतिक्रिया.मोफत वीज, भारनियमन, इतके मेगावॅट मिळाले, इतक्या मेगावॅटचा तुटवडा या चचेर्तच सगळे मग्न आहेत. परंतु चार टप्प्यात लोडशेडिंग सुरू असताना, बरेचदा त्यापेक्षा जास्त वेळ वीज नसतानाही बिलांच्या रकमांमध्ये मात्र फरक झालेला दिसत नाही, अशीही तक्रार वीज ग्राहक मोठ्या प्रमाणावर करीत आहेत.

ठाणे सर्कलमध्ये ठाणे शहर, कळवा, वागळे इस्टेट, मुलुंड आणि भांडूप हे विभाग येतात. या भागाची दररोजची वीज मागणी ही 300 मेगावॅट इतकी आहे. तर नव्या बदलांनुसार दोन टप्प्यात होणाऱ्या लोडशेडिंगमुळे 120 मेगावॅट वीज वाचवली जाते. सहा लाख ग्राहक आणि 1100 अधिकारी व कर्मचारी यांच्या मदतीने मंडळाचा कारभार चालतो. वीज चोरीचे प्रमाण सरासरी 37 टक्के इतके आहे. त्यात सर्वाधिक वाटा कळवा उपकेंदातील मुंब्ाा विभागाचा आहे.

तेथे जवळजवळ 60 ते 65 टक्के वीज चोरी होतेे. त्याचा फटका अख्ख्या ठाण्याला बसतो. वीज नियामक आयोगाच्या निर्णयानुसार 30 टक्केपेक्षा कमी गळती असेल तर भारनियमनात सूट दिली जाते. मुंब्रावगळता ठाण्यातील गळती ही 20 ते 21 टक्के इतकी आहे. परंतु एकट्या मुंब्यामुळे सगळ्यांनाच लोडशेडिंगचा भार सोसावा लागतो. जून महिन्याच्या पहिल्या सात दिवसांत विभागात 249 ठिकाणचे हुक्स काढण्यात आले. 28 ठिकाणच्या अनधिकृत जोडण्या तोडण्यात आल्या. तर 9 ठिकाणी चोरून वापरली जाणारी वीज बंद करण्यात आली. विशेष म्हणजे ठाणे सर्कलच्या वसुलीचे प्रमाण हे 98 टक्के इतके आहे. पण त्यालाही बट्ट्या लावला तो मुंब्यानेच. तेथे निम्मी वसुलीही होत नाही. ठाण्यातून चांगली वसुली होत असल्यामुळे भारनियमन करून लोकांना त्रास देऊ नये, अशी बाजू वारंवार मांडली जात होती.

परंतु न्यायालयीन निवाडा आल्यामुळे सगळीकडे भारनियमन करणे क्रमप्राप्त ठरले.दरम्यान, ठाण्याची वेगाने होणारी वाढ लक्षात घेऊन आता येथे 220 केव्हीचे नवे केंद बांधण्याची आवश्यकता निर्माण झाली आहे. त्यासाठी पाच एकर जागा लागणार असून वीज मंडळाने जागा देण्यासंदर्भात ठाणे महानगरपालिकेशी बोलणी करण्यास सुरुवात केली आहे. हे केंद अस्तित्वात आल्यास वीज वितरण करणे सोपे होईल, असे मत ठाण्याचे अधीक्षक इंजिनिअर ए. ए. खान यांनी व्यक्त केले.कल्याण विभागाचा आवाका आणि कारभार ठाण्याच्या मानाने बराच मोठा असून तिथे 850 ते 900 मेगावॅट विजेची गरज असते.

सध्या ते शहरी आणि ग्रामीण भागात मिळून 200 मेगावॅट विजेचे भारनियमन करीत आहेत. सुमारे 12 लाख वीज ग्राहकांचा कारभार चालवण्यासाठी साडेपाच हजाराच्यावर अधिकारी आणि कर्मचारी काम करीत असतात. या विभागाअंतर्गत आतापर्यंत बदलापूरमधील वांगणी येथील परिसरातील 34 गावांनी अक्षय प्रकाश योजनेचा लाभ घेतला आहे. आणखीही काही प्रस्ताव मंडळापुढे आल्याची माहिती संबंधितांनी दिली.भारनियमन होण्याआधीपासून यातील बऱ्याच मोठ्या भागाला, वेळीअवेळी वीज जाणे आणि बराच काळ न येणे अशा समस्यांना तोंड द्यावे लागत आहे. उद्योगधंद्यावर त्याचा विपरीत परिणाम होत आहे. अनेक रहिवाशांशी चर्चा करताना आणखी एक महत्त्वाची माहिती मिळते ती म्हणजे इनव्हर्टर आणि जनरेटर उद्योगाला आलेली बरकत. उल्हासनगर भागात त्यांचे उत्त्पादन चालते.

त्याच्या उत्पादकांचे, वितरकांचे आणि मंडळाच्या अधिकारी व कर्मचाऱ्यांचे साटेलोटे असल्याचा आरोप सर्रास केला जातो. त्यांना फायद्याचे व्हावे म्हणून नियोजित काळापेक्षा अधिक वेळ भारनियमन करण्यासारख्या गोष्टी केल्या जातात. याशिवाय, कार्बनमोनॉक्साइडचे हवेतील प्रमाण वाढल्याने प्रदूषणाची समस्या निर्माण होते, हा भागही आहेच.वीज मंडळाचे अधिकारी खाजगीत माहिती देतात, परंतु 'ऑन रेकॉर्ड' बोलायला सहसा कोणी तयार होत नाही. भिवंडीत वीज चोरांकडून इतका दंड वसूल केला, तितका दंड वसूल केला, त्यात इतक्या लोकांवर गुन्हे दाखल केले. या बातम्या दक्षता पथकाच्या फेऱ्या सुरू झाल्यावर वाढतात. आणि फेऱ्या संपल्यावर थांबतात. इतर काळात जैसे थे परिस्थिती असते. भिवंडी किंवा मुंब्यासारख्या ठिकाणी कारवाई करण्यास मंडळाचे अधिकारी फारसे उत्सुक नसतात. कारण बरेचदा कायदा व सुव्यवस्थेचा मुद्दा सांगून पोलिस आणि त्यांच्या जोडीला राजकारणी मोठी आडकाठी करतात.

कर्मचाऱ्यांचे मनोधैर्य उंचावताना यापैकी कोणीच दिसत नाही. एखादा अधिकारी जरा जोर लावून कारवाई करू लागला तर त्याच्या बदनामीची पद्धतशीर मोहिम हाती घेऊन त्याला हटवले जाते, अशी तक्रार मंडळाचे लोक करतात. प्रामाणिकपणे वीज बील भरणाऱ्याचे मात्र एखाद महिन्याचे बील थकले तर तगादा लावणारे मंडळ वर्षानुवषेर् राजरोसपणे किंवा बेमालूमपणे वीज चोरणाऱ्यांच्या मुसक्या जोवर आवळत नाही, तोवर या परिस्थितीत फारसा काही बदल घडेल, असे वाटत नाही.

निमिर्ती, वहन, वितरण यांच्यासाठी स्वतंत्र कंपन्या झाल्यानंतर त्यांच्या कारभारात पारदर्शकता येऊन सगळी प्रणाली सुधारेल, यावर सध्या तरी वीज ग्राहक विश्वास ठेवायला तयार नाहीत.'पीक अवर्स'मध्ये वीज कमी वापरा, जास्त वॅटचे दिवे लावू नका, एसी बंद ठेवा असा लोकांना उपदेश करणारे मंडळ, स्वत:च्या आचरणात यापैकी किती गोष्टी आणते. प्रकाशगड किंवा एमईआरसीचे मुख्य कार्यालय येथील किती एसी बंद असतात? वीज चोरी रोखण्यासाठी मंडळाने उपाययोजना करण्याची जशी आवश्यकता आहे, तशीच जागरुक नागरिकांनीही पुढाकार घेण्याची गरज आहे. वीज मंडळाच्या दक्षता पथकाकडे नाव गुप्त राखण्याच्या अटीवर किंवा नाव व पत्ता न सांगता, कोठे वीज चोरी होत आहे, याची माहिती दिली गेली तर पथकाकडून तत्काळ कारवाई केली जाते, असे मंडळाचे म्हणणे आहे. त्याची यथार्थता एकदा तरी नागरिकांनी तपासून पाहावी, असे आवाहनही मंडळातफेर् करण्यात आले आहे. त्याला तुम्ही आम्ही कसा प्रतिसाद देतो त्यावर बऱ्याच गोष्टी अवलंबून आहेत.

- रवींद मांजरेकर

 
</text>
</doc>
