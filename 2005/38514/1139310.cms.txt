<doc>
<docno>1139310.cms.txt</docno>
<text>
 
देश-विदेश
'कायम सदस्यत्वा'वरच पाकचा पुन्हा आक्षेप
[ Saturday, June 11, 2005  02:17:07 am]


वॉशिंग्टन (वृत्तसंस्था) : 'व्हेटो'चा आग्रह 15 वषेर् बाजूला ठेवण्याच्या बदल्यात संयुक्त राष्ट्र सुरक्षा परिषदेचे कायम सदस्यत्व भारताला देण्याचा नवा प्रस्ताव मागीर् लागला असतानाच, पाकिस्तानच्या परराष्ट्र मंत्र्यांनी पुन्हा 'कायम सदस्यत्व या संकल्पनेलाच आमचा तात्विक विरोध आहे' असे टुमणे पुढे रेटले आहे.

'आमचा हा विरोध भारताशी अजिबात संबंध नाही. आमचा विरोध तात्त्विकच होता आणि आहे' अशी मल्लिनाथीदेखील अमेरिकावारीला आलेले पाकिस्तानचे परराष्ट्रमंत्री खुशीर्द मोहम्मद कसुरी यांनी 'ब्रूकिंग्ज इन्स्टिट्यूशन' मधील भाषणात केली. आंतरराष्ट्रीय संबंधांचा अभ्यास करणाऱ्या या संस्थेत भाषणाची मिळालेली संधी कसुरी यांनी, भारताबद्दल बोलण्यासाठीच साधली.

'संयुक्त राष्ट्रांमध्ये प्रादेशिक मुद्दे आणण्याचा प्रकार काही सदस्य वारंवार करतात. त्यांना आवरण्यासाठी काहीच केले जात नाही', अशी टीका भारताचे नाव न घेता करून ते म्हणाले की, अशा सदस्यांना आवर घालण्यासाठी मुळात संयुक्त राष्ट्रांच्याच पुनर्रचनेची गरज आहे. याखेरीज, 'अडवाणी यांच्या (जिनाविषयक) वक्तव्यावर भारतात (संघ परिवाराची) जी प्रतिक्रिया उमटते आहे; त्यामुळे अतिरेक्यांचे गट पुन्हा सरसावतील आणि शांतता प्रक्रिया मागे जाईल' अशी धमकीवजा भीतीसुद्धा कसुरी यांनी व्यक्त केली.

सुरक्षा परिषदेच्या 'कायम सदस्यांच्या संख्यावाढी'वरच चर्चा होते आणि भारताला स्थान द्यायलाच हवे असेच अनेक देशांचे मत जगजाहीर आहे, यावर पाकिस्तानला असलेली अढी मांडताना कसुरी यांनी सध्या असलेल्या कायम सदस्यांवरही तोंडसुख घेतले. 'दुसऱ्या महायुद्धाच्या अखेरीस असलेली स्थिती आत्ता नाही. तेव्हा ज्या देशांना त्यांच्या सार्मथ्यानुसार कायम सदस्यत्व मिळाले, त्यांना संयुक्त राष्ट्र सुरक्षा परिषद जर आजघडीला अस्तित्त्वात आली असती; तर मिळाले असते का? असा सवाल त्यांनी केला.

 
</text>
</doc>
