<doc>
<docno>1139574.cms.txt</docno>
<text>
 
देश-विदेश
नौदलाच्या आधुनिकीकरणाचा प्रस्ताव केंदाकडे
[ Saturday, June 11, 2005  11:14:25 pm]


देहरादून (वृत्तसंस्था) : भारतीय नौदल अत्याधुनिक सुविधांनी परिपूर्ण करण्यासाठी दीर्घकालीन योजना केंदसरकारला अमलबजावणीसाठी सादर केली आहे, अशी माहिती नौदलप्रमुख अॅडमिरल अरुण प्रकाश यांनी शनिवारी दिली. 'इंडियन मिलिटरी अॅकॅडमी'च्या पासिंग आऊट परेडनंतर ते बोलत होते.ही योजना येत्या 10 ते 15 वर्षांसाठी असून सरकारकडून मान्यता मिळाल्यावर तिची अमलबजावणी सुरू होईल. असे अरुण प्रकाश यांनी सांगितले.

आखाती आणि अफगाणिस्तानच्या युद्धानंतर भारतीय नौदलाच्या युद्धनीतीत धोरणात्मक बदल झालेला आहे. तो डोळ्यांसमोर ठेवून नौदल सज्ज करण्यात येणार आहे, असे म्हणाले. कोणत्याही प्रकारची परिस्थिती उद्भवली तरी डगमगणार नाही, अशी सज्जता आपल्याला अपेक्षित आहे. त्यासाठी जगात सवोर्त्कृष्ट समजल्या जाणाऱ्या यंत्रणेने युक्त अशा 18-19 युद्धनौकांचा समावेश नौदलात करावयाचा आहे, असे प्रकाश म्हणाले.

त्सुनामीच्या प्रलयंकारी नैसगिर्क आपत्तीने भारतीय नौदलाला धडा मिळाला आहे. यातून अशा प्रकारच्या संकंटाला तोंड देणारी यंत्रणा उभारण्याचा निर्णय घेण्यात आला असून त्यासंदर्भातील योजनाही सादर करण्यात आल्या आहेत, असे त्यांनी सांगितले.यावेळी सैन्यदलांमधील अधिकाऱ्यांच्या तुटवड्याबाबत विचारले असता, ही समस्या येत्या एकदोन वर्षांत दूर होईल, असा विश्वास अरुण प्रकाश यांनी व्यक्त केला.

 
</text>
</doc>
