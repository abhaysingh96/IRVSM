<doc>
<docno>1139501.cms.txt</docno>
<text>
 
संवाद
प्लीज हेल्प मी...
[ Saturday, June 11, 2005  08:42:42 pm]


केवळ 45 टक्केच मिळूनही मला अॅडमिशन मिळेल का? गणितात मला अधिक मार्कांची अपेक्षा होती. पुन्हा पेपर चेकिंगसाठी काय करू? नापास झाल्यानंतर घरच्यांना तोंड दाखवायला मला लाज वाटत आहे, काय करू? पश्चिम उपनगरातले चांगले कॉलेज कोणते आहे? प्लीज हेल्प मी...

विद्यार्थ्यांच्या मदतीसाठी सुरू झालेल्या हेल्पलाइन्सवर बारावीच्या निकालानंतर असा प्रश्ानंचा पाऊस सुरू झाला आहे. आपला प्रश्ान् मांडताना कोणाला रडू फुटत होतं तर कोणाला कुठे अॅडमिशन मिळेल याचं तातडीनं उत्तर हवं होतं. अपयश आलेल्या विद्यार्थ्यांना दिलासा देण्यासाठी आणि यशस्वी विद्यार्थ्यांना मार्गदर्शन करण्यासाठी 'आसरा' या संस्थेच्या हेल्पलाइनला निकालानंतर पहिल्या दोन तासातच 50 हून अधिक फोन आले.

बारावी निकालाच्या चार दिवसानंतरही हेल्पलाइन्सचे फोन्स सतत खणखणत आहेत. हे चित्र रिझल्टची विद्यार्थ्यांमधील भीती आणि त्यांच्यावरील वाढत्या मानसिक ताणाचा अंदाज देण्यास पुरेसे आहे. करिअर निवडीसाठी पालकांकडून येणारा दबाव, परीक्षेतील अपयशानंतर सारं काही संपल्याची होणारी भावना यामुळे होणाऱ्या विद्यार्थ्यांच्या आत्महत्या वाढल्या आहेत.

मे महिन्यात एकट्या मुंबईत सहा विद्यार्थ्यांनी आत्महत्या केली. त्यामुळे रिझल्ट सिझनमध्ये आत्महत्यांचा हा ग्राफ खाली आणण्यासाठी शाळा-कॉलेजांपासून हेल्पलाइन्सपर्यंत सगळे कामाला लागले आहेत. काही कॉलेजांमध्ये तर परीक्षेत अपयशी ठरणाऱ्या विद्यार्थ्यांच्या मार्गदर्शनासाठी पहिल्यांदाच सूचना फलक झळकले आहेत. अनेक हेल्पलाइन्सनीही विद्यार्थ्यांचा आत्मविश्वास वाढवण्यासाठी कंबर कसली आहे. बारावीतील अपयशामुळे खचून आत्महत्येच्या विचारापर्यंत पोहोचलेले विद्याथीर् हेल्पलाइन्सवर संपर्क साधत आहेत.

विशेष म्हणजे, पालकांशी तुटलेल्या संवादामुळे हे विद्याथीर् या मानसिकतेपर्यंत पोहोचल्याचं त्यांच्याशी बोलताना जाणवल्याचे सध्या दिवसरात्र हेल्पलाइन सुरू ठेवणाऱ्या एका कार्यर्कत्याने सांगितले. हेल्पलाइन्सवर मिळणाऱ्या काऊन्सिलिंगमुळे येणाऱ्या फोन्स कॉल्समध्ये यंदा कमालीची वाढ झाली आहे. हेल्पलाइन्सकडे फोन करणाऱ्या पालकांची संख्याही वाढत आहे. बारावीनंतर काय? कमी गुण मिळाल्यामुळे पुढे काय करावे? हाच प्रश्ान् बहुतांश पालक विचारत आहेत.

आता सीईटी, दहावीचे निकाल लागतील. या काळात विद्यार्थ्यांच्या पाठीशी उभं राहण्यासाठी काऊन्सिलर्ससह हेल्पलाइन्सही सज्ज होत आहेत. रिझल्ट काळात आपल्या मुलांशी सतत बोला, त्यांना समजावून घ्या, त्यांचे आधीच असणारे टेन्शन वाढवू नका आणि कोणत्याही क्षणी नि:संकोचपणे हेल्पलाइनसाठी फोन उचला, असा सल्ला या 'हेल्पलाइन्स' पालकांना देत आहेत.काही

हेल्पलाइन्स सॅमॅरिटन्स - 2307 3471काऊन्सिलिंग अॅण्ड सुसाइड प्रिव्हेन्शन - 2368 0140आसरा - 2754 6669व्हॅल्यू लाइफ - 2646 0785, 2309 4256

 
</text>
</doc>
