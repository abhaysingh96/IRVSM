<doc>
<docno>1139315.cms.txt</docno>
<text>
 
देश-विदेश
राष्ट्रवादीने घेतली काँग्रेसची शिकवणी!
[ Saturday, June 11, 2005  02:23:14 am]


नरेंद पाठक

सुरत : आघाडीची सरकारे परस्पर विश्वासातून टिकतात. घटकपक्ष सहमतीने निर्णय घेतात. संख्येच्या जोरावर परस्परनिर्णय घ्यायचे नसतात, असा आघाडीचा 'राजधर्म' काँगेसला शिकवणारा ठराव राष्ट्रवादी काँगेसच्या येथील राष्ट्रीय अधिवेशनात शुक्रवारी मंजूर करण्यात आला. पक्षाध्यक्ष शरद पवार यांनी गोव्याचे उदाहरण देऊन, राष्ट्रवादीने धर्म पाळला असला तरी काँगेसने आपला शब्द पाळला नसल्याची टीका केली.

सरदार वल्लभभाई पटेल इनडोअर स्टेडियममध्ये शुक्रवारी झालेल्या पक्षाच्या सहाव्या अधिवेशनाचे उद्घाटन शरद पवार यांच्या हस्ते झाले. मुंबईचे माजी महापौर डॉ. रमेश प्रभू यांनी शुक्रवारी अधिकृतरीत्या राष्ट्रवादी काँगेसमध्ये प्रवेश केला. पक्षात प्रवेश केल्यावर त्यांनी शरद पवार यांना नमस्कार केला. स्वातंत्र्यानंतर देशात सतत एका पक्षाची राजवट होती. पण 15 वर्षांपासून हे चित्र बदलले आहे. एका पक्षाची राजवट आता येणार नाही याची जाणीव त्यांना झाली आहे. परिस्थिती गंभीर आहे. हे त्यांच्या लक्षात येत आहे.

समविचारी पक्षांना एकत्र आणूनच कारभार करावा लागेल. गोव्यात अन्याय झाला. राष्ट्रवादीने आपला धर्म पाळला आहे. इतरांनीही तो पाळायला हवा, असे समारोपाच्या भाषणात पवार म्हणाले.

आबाच हीरो!

अनेक नेत्यांच्या गदीर्तही उपमुख्यमंत्री आर. आर. पाटील उर्फ आबा हेच अधिवेशनाचे आकर्षण ठरले. व्यासपीठावर आबांच्या नावाची घोषणा होताच हजारो कार्यर्कत्यांनी एकच जल्लोष करत आबाच हीरो असल्याची पावती दिली.

 
</text>
</doc>
