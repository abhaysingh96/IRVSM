<doc>
<docno>1139476.cms.txt</docno>
<text>
 
संवाद
आनंदवनाचा शिल्पकार
[ Saturday, June 11, 2005  08:20:43 pm]


1920च्या सुमारास मुंबईत राहायला येणाऱ्या मुंबईकरांना लंडनमधल्या 'आर्ट डेको' पद्धतीची घरं आवडू लागली होती. सुंदर स्वच्छ गॅलऱ्या, प्रत्येकाच्या घरात शिरण्यासाठी जिन्यापासून स्वतंत्र दरवाजे, काँक्रीटचं बांधकाम, काचांच्या खिडक्या आणि घराखालीच मोटारी उभ्या करण्याकरता गॅरेजेस हे सारं काही आपल्याकडेही असावं, असं वाटणारा मोठा उच्च मध्यमवगीर्य समाज निर्माण झाला होता. हे नव्या घराचं स्वप्न साकार करणारा एक नवाच आकिर्टेक्ट मुंबईकरांच्या जीवनात आला. त्याचं नाव गजानन बाबुराव म्हात्रे.

मुंबईने विसाव्या शतकात प्रवेश केला, तेव्हा एका बाजूला बोरिबंदर स्टेशन, मुंबई महापालिका यांच्या गॉथिक पद्धतीच्या अजस्त्र इमारती, दुसऱ्या बाजूला सेंट्रल लंडनची सहीसही प्रतिकृती बनलेले बेलार्ड इस्टेट, बेलार्ड पियर्स, व्हिन्सेंट रोड हे भाग आणि तिसऱ्या बाजूला गिरगाव, काळबादेवी, मुगभाट आणि भेंडी बाजारातल्या लाकडी कठड्याच्या बहुमजली चाळी अशी या शहराची रचना होती. याचं कारण ब्रिटिशांनी मुंबईची स्थापना केवळ 'व्यापारी शहर' म्हणून केली. पण व्यापाराच्या मिषाने मुंबईत येऊन स्थायिक झालेल्या लोकांनी 'निवासी मुंबई' विकसित केली.

अठरा पगड जातींच्या आणि प्रांतांतल्या लोकांनी आपापल्या आवडीनिवडी आणि रितीरिवाजानुसार मुंबई उभारली. त्यामुळे ज्या भागांत ज्या प्रांतातले लोक येऊन राहिले, तसतसं रुप त्या त्या भागाला मिळत गेलं.काळबादेवी भागात गुजराती आले, तर त्या वस्तीला गुजरातचा वास चिकटला. किरिस्तावांचं वांदे गोव्यासारखं दिसायला लागलं. 1920च्या सुमारास मुंबईत राहायला येणाऱ्या मुंबईकरांना लंडनमधल्या 'आर्ट डेको' पद्धतीची घरं आवडू लागली होती. सुंदर स्वच्छ गॅलऱ्या, प्रत्येकाच्या घरात शिरण्यासाठी जिन्यापासून स्वतंत्र दरवाजे, काँक्रीटचं बांधकाम, काचांच्या खिडक्या आणि घराखालीच मोटारी उभ्या करण्याकरता गॅरेजेस हे सारं काही आपल्याकडेही असावं, असं वाटणारा मोठा उच्च मध्यमवगीर्य समाज निर्माण झाला होता.

हे नव्या घराचं स्वप्न साकार करणारा एक नवाच आकिर्टेक्ट मुंबईकरांच्या जीवनात आला. त्याचं नाव गजानन बाबुराव म्हात्रे. 'जी. बी.' म्हणून मुंबईतल्या समस्त मध्यमवगीर्यांच्या परिचयाच्या झालेल्या या आकिर्टेक्टने ओव्हल मैदानाच्या परिसराचा एकहाती कायापालट केलाच. शिवाय स्लेटर रोड, दादर-माटुंगा भागातही आपल्या कर्तबगारीचा ठसा उमटवला.ओव्हलच्या कोपऱ्यावरचं सोराब मॅन्शन, एम्प्रेस कोर्ट, कारमायकल रोडवरचं शांग्रिला, मरिन ड्राइव्हचा सूना महाल, फिरोजशहा मेहता रोडवरचं जीवन प्रकाश या आणि अशा अनेक इमारती जीबींनी आपल्या कल्पनाशक्तीच्या साह्याने आधी मनात साकारल्या आणि नंतर दगड-विटांनी बांधून काढल्या.

त्यावेळी वास्तुशास्त्र कलेवर ब्रिटिशांचा पगडा होता आणि जीबी 'सर जे. जे. स्कूल ऑफ आकिर्टेक्चर'मध्ये शिकल्यानं त्यांना पाश्चिमात्य वास्तुशिल्पाची मनापासून गोडीही लागली होती. त्या काळातल्या मुंबईतल्या इमारतींवर मुसलमानी छापही होती. पण त्यांनी स्वत:चं काम सुरू केलं, तेव्हा कोणताही पगडा न ठेवता स्वत:च्या इच्छोनुसारच काम करायचं, असं ठरवूनच टाकलं. त्यामुळेच त्यांची स्वत:ची अशी 'जीबी' स्टाइल तयार झाली. पुढे कित्येक वर्षं आकिर्टेक्ट्स हीच स्टाइल वापरत होते.दादरला रुइया कॉलेज नाक्याजवळ आंबेडकर रोडवर 'लक्ष्मी सदन' आहे.

या तीन मजली वास्तूचं बांधकाम 1933 साली झालं. तेव्हा तिचं नाव 'बरोडा हाऊस' असं होतं. या बिल्डिंगचं पोर्च, जिना, खिडक्यांचे सज्जे आणि कौलारू छत हे सारं काही आर्ट डेको पद्धतीचा उत्तम नमुना आहे. इटलीमधल्या तंत्रज्ञानाचा वापर करून मार्बल मोझॅक टाइल्सचा वापर ज्या बिल्डिंग्जमध्ये पहिल्यांदा केला गेला त्यापैकी ही एक.पण केवळ निवासी इमारती बांधून जीबी गप्प बसले नाहीत. वाळकेश्वरच्या मंदिराच्या जीणोर्द्धाराचं काम सुरू झालं, तेव्हा ते त्यात उत्साहानं उतरले. प्रभादेवीजवळ वरळी गोपचार भोये संस्थानाचं दत्त मंदिर त्यांनी साकारलं आणि गावदेवीच्या मंदिराच्या उभारणीतही पुढाकार घेतला. दत्त मंदिर आणि गावदेवी मंदिर या दोन्हीमध्ये जीबी मानसिकदृष्ट्या गुंतले होते.

त्यांचा जन्म गावदेवी परिसरातला. या मंदिराच्या परिसरात ते खेळले आणि वाढले. त्यामुळे गावदेवी मंदिराचं काम करण्यात त्यांना आनंदच होता. जीबी ब्रिटनमध्ये शिकायला गेले, तेव्हा भोये संस्थानानं त्यांना उदारपणे आथिर्क मदत केली. म्हणून संस्थानाच्या मंदिर उभारणीत त्यांनी पुढाकार घेतला.जीबींचं 1973 साली वयाच्या 71 व्या वषीर् निधन झालं. त्यांनी इतक्या इमारती बांधल्या, तरी त्यांना हवी तेवढी प्रसिद्धी मिळाली नाही. कारण एक तर त्या काळात प्रसिद्धीची समर्थ माध्यमं नव्हती आणि दुसरं, ते स्वत:च मितभाषी आणि प्रसिद्धी पराङमुख होते.

30 पासून 70 पर्यंत ते इमारतींचे आराखडे तयार करत होते. काळ बदलू लागला, तशी जीबींची चित्रंही बदलू लागली. 'राहणाऱ्याला आनंद मिळेल, असं घर बांधण्यात मला आनंद वाटतो', असं ते म्हणायचे. त्यांच्या कलेतून हजारो घरं उभी राहिली. पण या घरांचा शिल्पकार मात्र अंधारातच राहिला

.- भ्रमरछंदी

 
</text>
</doc>
