<doc>
<docno>1139322.cms.txt</docno>
<text>
 
महामुंबई
विद्यार्थ्यांना आवडीप्रमाणे आहार द्या
[ Saturday, June 11, 2005  02:34:17 am]


मुंबई (म. टा. प्रतिनिधी) : राज्यातील सर्व अनुदानित खासगी प्राथमिक शाळांमधील पहिली ते पाचवीच्या विद्यार्थ्यांना आठवड्यातून किमान एकदा अंडी उपलब्ध करून देण्याचा सरकारचा मानस आहे. परंतु त्यासाठी विद्यार्थ्यांची आवड विचारात घेेण्यासाठी सवेर्क्षण करून त्याप्रमाणे ग्रामशिक्षण समितीने निर्णय घ्यावा, अशी सूचना मुख्यमंत्री विलासराव देशमुख यांनी शुक्रवारी येथे केली.

शालेय पोषण आहार योजने अंतर्गत विद्यार्थ्यांना अंडीवाटप करण्याबाबत मंत्रालयात झालेल्या बैठकीत मुख्यमंत्री बोलत होते. शालेय शिक्षणमंत्री प्रा. वसंत पुरके, शालेय शिक्षण विभागाचे प्रधान सचिव सुमित मलिक, पशुसंवर्धन, दुग्धव्यवसाय, मत्स्यव्यवसाय विभागाचे प्रधान सचिव जे. पी. डांगे व इतर वरिष्ठ अधिकारी यावेळी उपस्थित होते. किती विद्यार्थ्यांना केळी, बिस्किटे, अंडी आवडतात हे लक्षात घेऊन त्याप्रमाणे त्यांची यादी तयार करावी. अंगणवाडीतील विद्यार्थ्यांबाबतही याचप्रकारे पाहणी करून निर्णय घ्यावा, असेही मुख्यमंत्र्यांनी स्पष्ट केले.

शालेय पोषण आहार, माध्यान्ह भोजन योजना, प्राथमिक शिक्षणाचे सार्वत्रिकरण करण्याच्या दृष्टीने सर्व प्राथमिक शाळांतील विद्यार्थ्यांची पटसंख्या, उपस्थितांचे प्रमाण वाढवण्याच्या दृष्टीकोनातून स्थानिक स्वराज्य संस्थांमार्फत चालवण्यात येत असणाऱ्या सर्व अनुदानित खासगी, प्राथमिक शाळांतील पहिली ते पाचवीच्या विद्यार्थ्यांसाठी 1995-96 या शैक्षणिक वर्षापासून शालेय पोषण आहार योजना सुरू करण्यात आली आहे.या योजनेची अमलबजावणी नोंव्हेबर 1995पासून प्रथम 171 गटांत सुरू झाली.

त्यानंतर डिसेंबर 1999पासून ही योजना मुंबई शिधावाटप क्षेत्रात सुरू झाली.ही योजना 2000-01पासून टप्प्याटप्प्याने संपूर्ण राज्यात 371 गटांत कार्यान्वित झाली आहे. ही योजना वस्ती शाळांमधील विद्याथीर् तसेच अपंगांच्या अनुदानित शाळ आणि महात्मा फुले शिक्षण हमी योजना केंदांनाही लागू झाली आहे.यवतमाळ येथील विमानतळावर रात्री विमान उतरवण्यासाठी राष्ट्रीय विमानतळ प्राधिकरणाची परवानगी घ्यावी, अशी सूचना देशमुख यांनी केली.

विमानतळावरील सोयीसुविधा वाढवण्याच्या आढावा बैठकीत ते बोलत होते. विमान उतरवण्यासंदर्भात राज्य सरकार आवश्यक सहकार्य करेल, असे आश्वासन त्यांनी दिले. नगरविकास विभागाचे सचिव रामानंद तिवारी, सामान्य प्रशासन विभागाचे सचिव संजय उबाळे, एम.आय.डी.सी.चे मुख्य कार्यकारी अधिकारी सतीश गवई, सहकार्यकारी अधिकारी तानाजी सत्रे, यवतमाळचे जिल्हाधिकारी हर्षदीप कांबळे व अन्य वरिष्ठ अधिकारी उपस्थित होते.

 
</text>
</doc>
