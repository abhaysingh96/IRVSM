<doc>
<docno>1139237.cms.txt</docno>
<text>
 
क्रीडा
एमसीए ऑन लिव्ह
[ Saturday, June 11, 2005  12:55:28 am]


मंुबई (म.टा. क्रीडा प्रतिनिधी) सध्या क्रिकेटमध्ये ऑफसिझन सुरु आहे आणि मंुबई क्रिकेट असोसिएशन ध्येही(एमसीएम)सामसूमच आहे. सध्या या कार्यालयात जणू सुटीचे वातावरण दिसत आहे. प्रमुख व जबाबदार पदाधिकारी तिथे हजर नसल्यामुळे कामाचा खोळंबा होतोय, पत्रकांवर सही करण्यासाठी पदाधिकारीच नाहीत.

मंुबई क्रिकेट असोसिएशनचे अध्यक्ष शरद पवार सध्या राष्ट्रवादी काँग्रेसच्या सुरत अधिवेशनात व्यस्त आहेत. तर उपाध्यक्ष व माजी कसोटीपटू तसेच भारतीय क्रिकेट मंडळाच्या गुणवत्ता शोध समितीचे अध्यक्ष दिलीप वेंगसरकर सध्या परदेश दौऱ्यावर आहेत. तसेच एमसीएचे दुसरे उपाध्यक्ष रवी सावंत सध्या कोकणात असल्याचे समजते. खजिनदार रत्नाकर शेट्टी आपल्या गावी गेले आहेत.

संयुक्त चिटणीस लालचंद राजपूतही इंग्लंडमध्ये आहेत. तर दुसरे संयुक्त चिटणीस रमेश कोसंबिया हे आजारी असल्यामुळे कार्यालयात येत नाहीत. क्रिकेट जगतात व्यावसायिकेतेचे वारे वाहत असताना भारतीय क्रिकेटची पंढरी मंुबईत सुस्तावलेपण आले आहे अन याचा फटका सर्वांनाच बसतोय. क्रिकेटमधील सर्वात धनाढ्य क्रिकेट मंडळ असा भारतीय क्रिकेट मंडळाचा लौकिक आहे पण कारभारात मात्र पारदर्शकतेचा अभाव दिसून येतो.

भारतीय क्रिकेट मंडळानेच नव्हे तर मंुंबई क्रिकेट असोसिएशनने आता आपल्या कारभारात व्यावसायिकता आणायला हवी आणि मानद नव्हे तर पूर्ण वेळ पगारी चिटणीसाची नेमणूक करावी जेणेकरून यापुढे जर सर्व प्रमुख पदाधिकारी सुटीचा आनंद उपभोगत असतील किंवा काही कारणामुळे कार्यालयात हजर राहू शकत नसतील तर एमसीएचा कारभार ठप्प तरी होणार नाही, अशी क्रिकेट वर्तुळात चर्चा आहे.

 
</text>
</doc>
