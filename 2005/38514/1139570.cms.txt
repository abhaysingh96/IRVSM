<doc>
<docno>1139570.cms.txt</docno>
<text>
 
क्रीडा
कातिर्केयत ऑन ड्रायव्हर सीट
[ Saturday, June 11, 2005  11:10:50 pm]


संजय परब

फॉर्म्युला वन शर्यत म्हणजे काय रे भाऊ?असा प्रश्न कालपरवापर्यंत विचारला जायचा...आपला नरेन जोपर्यंत मायकल शुमाकरने गाजवलेल्या या शर्यतीत सहभागी होत नव्हता तोपर्यंत...आज या शर्यतीकडे बघण्याचा दृष्टीकोन थोडाबहुत का होईना बदलतोय...हॅटस ऑफ नरेन...

ईएसपीन-स्टार टीव्हीच्या स्पोर्टस चॅलेनवर सुसाट वेगाने जाणाऱ्या गाड्या पाहून उत्सुकता वाढायची इतपर्यंत सगळ ठिक होतं... पण भारतीयांच्या काळजाचा ठोका चुकला तो शुमाकरच्या खांद्याला खांदा लावून नरेन शर्यतीत उतरू लागल्यानंतर...

भारतातील क्रीडा पानावर या शर्यतीला मानाचा स्थान नव्हतं. इंग्लिश पेपरात शुमाकरच्या मोठाली चित्र त्याच्या अजब कामगिरीसह छापली जायची खरी, पण भारतीय क्रीडाप्रेमींना त्याचं काही घेणं देणं नव्हतं... पण आज नरेननं सगळं चित्रंच बदलून टाकलंय...

एक भारतीय ड्रायव्हर जगात 'ऑन ड्रायव्हर सीट' म्हणून ओळखला जातोय... एका मोसमात त्यानं साऱ्या जगाचा भारतीयांकडे बघण्याचा नूरच पालटून टाकलाय...या मोसमात नरेन भाऊनं जॉर्डनकडून सात शर्यतींमध्ये भाग घेतला तो साथीदार तियागो माँटेरोसह. ऑस्ट्रेलिया, मलेशिया, सॅन मॅरिनो या शर्यतींमध्ये त्याची कामगिरी माँटेरोपेक्षा सरस होती. तर उरलेल्या चार शर्यतींमध्ये तो मागे पडला. पैकी दोन शर्यतींच्या दुसऱ्या टप्प्यात त्याला गाडीनं धोका दिला...

पण हे कोणाच्याही बाबतीत होऊ शकतं. यात नवीन काहीच नाही. आता नरेनला वेध लागलेत ते शर्यत जिंकण्याचे आणि का कोण जाणे पण जॉर्डनकडून आपण शर्यत जिंकू शकणार नाही, असे त्याला वाटू लागलंय... पण त्याच वेळी या 28 वषीर्य भारतीयाने साऱ्या जगाचं लक्ष वेधून घेतलंय, हे मात्र निश्चित. बीएमडब्लू, बार आणि रेड बूल या प्रमुख कंपन्या पुढील मोसमासाठी नरेनशी करार करण्यासाठी उत्सुक आहेत.

या मोसमात भले नरेननं एकही शर्यत जिंकली जिंकलेली नसेल, मात्र त्याच्या ड्रायव्हिंग स्टाईलवर सारं जग फिदा झालंय. कॅनडात रविवारी 12 जून होणाऱ्या फॉर्म्युला वन शर्यतीत नरेन काय कामगिरी करतो, याचं फॉर्म्युला वन शर्यतीला फारसं सोयरसुतक नसेल. कारण मायकल शुमाकर उतरणीला लागला असताना नवीन कल्पक ड्रायव्हरच्या शोधात फेरारीसह साऱ्या कंपन्यांमध्ये चढाओढ लागलीय. फर्नांडो अॅलोंसो या मोसमाचा दादा ठरला असला तरी पुढील मोसमाचा दादा कदाचित नरेनही असू शकेल. कुछ भी हो सकता है बाबा... शुमाकर कधीतरी हरू शकेल? असं कोणाला स्वप्नात तरी वाटू शकलं असतं...

 
</text>
</doc>
