<doc>
<docno>1139451.cms.txt</docno>
<text>
 
संवाद
पंचतारांकीत हजामत
[ Saturday, June 11, 2005  08:01:09 pm]


काचेचं ते अंमळ अवजड दार ढकलून आतल्या ओह सो कूल हवेत शिरायला तसा खिसा गरम हवाच. सोबत काय नको तर तो आपला मऱ्हाटी दबलेपणा. अहो, आयुष्यात एकदा तरी अशा एखाद्या फाइव्ह स्टार सॅलॉनमधली अवघी सरबराई हवीच अनुभवायला...

सलमान खानला 'डॉलर' अंडरवेअर अॅण्ड बनियानची जाहिरात करून काय मिळालं? हा प्रश्ान् पडतो न पडतो तर तेवढ्यात तो 'रेडटेप' शूजच्या जाहिरातीत आऊट अॅण्ड आऊट मेट्रोसेक्शुुअल मॅनच्या अवतारात दिसतो. अॅबनॉर्मल दिसण्यासाठी वाट्टेल ते प्रयोग करणारा सल्लू 'तेरे नाम' मध्ये एकदम उल्लू दिसला होता. पण तसे लांब केस राखणाऱ्या जॉन अब्राहमवरही मुली प्रेम करतात. सलमानही त्यांना आवडतो, आमिर खानने 'द रायझिंग'साठी केस वाढवले, ऐटबाज मिशा राखल्या आणि नंतर केली... हजामत!

हजामतीचे तीन प्रकार आहेत. एक फाइव्ह स्टार हजामत, दुसरी डावीकडून उजवीकडे टर्न मारल्यावर कोपऱ्यावरच्या न्हाव्याकडे होणारी आणि तिसरी साडेदहावाजता ऑफिसमध्ये होणारी : बिनपाण्याची बिनपैशांची हजामत! पॉश सॅलॉनमध्ये हजामत करणाऱ्यांना हेअर स्टायलिस्ट म्हणतात. कधी मुंबईला आलात तर 'जे. डब्ल्यू मॅरियट'मध्ये जाऊन या. पंख्याच्या वाऱ्यात, एफ.एम.च्या तालात न्हाव्याशी गप्पा छाटत केस कापण्याची तुमची सवय. कापेर्टवरच्या गुबगुबीत चेअरवर बसून एखाद्या फटाकडीकडून केस कापून घ्यायचे म्हणजे... जरा दडपण वाटतं.

हा फोबिया गुंडाळून काचेचं दार ढकलून सरळ 'हबीबज्'मध्ये जा. जावेद हबीबला भेटण्यासाठी अपॉईंटमेंट घ्यावी लागेल; नाहीतर त्याच्या असिस्टंट्सही अगदीच सफाईने तुम्हांला नवा लुक देतील. वांद्याला वॉटरफील्ड रोडला आणि जुहूच्या 'सन अॅण्ड सॅण्ड' हॉटेलमध्ये 'नलिनी अॅण्ड यास्मिन्स्'चं हेअर सॅलॉन आहे. अंधेरीत लोखंडवाला कॉम्प्लेक्समधल्या 'लोनाज अॅण्ड शीतल'चं नाव मोठं आहे. इथल्या 'टकिर्श जुल्फमेकर्स' सॅलॉनचा बंदा हरीश किरातपुरी त्याच्या 'कॅण्डल कट'साठी फेमस!

डोक्याच्या मधोमध मेणबत्ती धरून हा कात्री चालवणार. डोळ्याला पट्टी बांधून हेअरकट करणाऱ्या हरिश भाटियाला टीव्हीवाल्यांनी डोक्याला घेतलं होतं. तोही मुंबईत भेटेल. कुणालाही आपल्या झिंज्या उपटता येणार नाहीत इतका बारीक तरीही अल्ट्रा फॅशनेबल कट देण्याची कला या हेअरस्टायलिस्टच्या हातात आहे यात शंका नाही. 'कयामत'मध्ये अजय देवगणच्या हेअरस्टाइलमध्ये दिसलेलं व्हेरिएशन हल्ली आलेल्या 'व्हर्लपूल'च्या अॅडमध्येही दिसतं. देवगण त्याच्या पारोशा लुकमधून 'हम दिल दे चुके सनम' पासून बाहेर पडला ते त्याने केलेल्या गूमिंगमुळेच!

त्यात हेअरस्टाइल हा मुख्य घटक आहे. 'काँटे' मधल्या चोरांचा ग्लॅमरस लुक लोकांना जास्त लक्षात राहिला. सुनील शेट्टी, संजय दत्त, अमिताभची हेअरस्टाइल करणाऱ्या आलिम हकीमने गेल्या वषीर् ऑक्टोबर महिन्यात कार्टर रोडला 'हा हकीम्स' सुरू केलं, अॅण्ड इट्स रॉकिंग!एन्ट्रन्सला सोनीचा 42 इंचाचा प्लाझमा डिस्प्ले, पायाखाली रेड कापेर्ट, सोफेगिदेर्, फॅशन मॅगझिन्स आणि संपूर्ण डेकॉरला ग्लास शेल्फवरती क्वार्झकोफ प्रोफेशनल्सचे 'अमेरिकन क्रू', 'इगोरा', 'ञ्जढ्ढत्नढ्ढ' 'बिग सेक्सी आईज', 'शॉर्ट सेक्सी आईज', 'पॉल मिशेल', 'सित्रे शाइन', 'ऑसिस', 'वेला', 'लॉरिअल'चे असंख्य हेअर केअर प्रोडक्ट्स दिसतात. भाजी-आमटीच्या गप्पा मारणाऱ्या पलिकडल्या पार्लरवालीची सवय आपली; फ्रेंच मेनिक्युअर म्हंटलं तरी बोटांना मुंग्या येऊन आपण झिणझिणतो.

'क्राऊन मिल'च्या बाजूचे किंवा ग्रांट रोडच्या 'अलेक्झांड्रा' थिएटरच्या बाजूच्या हजामांच्या आणि हकिममियाँच्या फाइव्ह स्टार हजामतीत जमीनास्मानाचा फरक हा असणारच! प्रोफेशनल हेअरस्टायलिस्टकडे जाता तेव्हा क्रिएटिव्हिटीचं मोल मापण्याच्या किंवा त्या भपक्याचा बाऊ करण्याच्या फंदात न पडला तरच बरं. सिक्स पॉकेट्सच्या खिशात खुळखुळणारा खुर्दा घेऊन हकिम्सच्या भपक्यात शिरल्यावर तुम्ही तोबरा भरणाऱ्या हजामाला हमखास विसरून जाल. परवडणार नसेल तरी एकदा अशा मोठ्या सॅलॉनमध्ये सरबराई करून घ्यायलाच हवी.

इट्स वर्थ द एफर्ट. पावसाळ्याचा बहाणा करून केस कापायला येणारे शॉर्ट हेअरकटची मागणी करतात. मग कलरिंग, पमिर्ंगने शॉर्ट हेअर अट्रॅक्टिव्ह दिसतात. स्त्रियांपेक्षाही पुरुषांच्या हेअरकटमध्ये 'कॅज्युअल क्विफस्', 'शार्प कट्स', 'जिप्सी वेव्ज', 'रेझर्ड एन्ड', 'कलर स्लाइस', 'रफल्ड फिनिश', 'वॅक्स्ड स्पाइक्स' अशी हेअरस्टाइल्सची ही न संपणारी यादी. तुमचा आवडता हेअरकट निवडण्यासाठी कम्प्युटराइज्ड कॅटलॉग, अत्याधुनिक टॅटू पार्लर, तुमच्या खुचीर्पुढे डीव्हीडी प्लेअर आणि तो बघायचा नसल्यास भिंतीवर एलसीडी टीव्हीही असतो.

या सगळ्याच्या जोडीला डीजेचं म्युझिक. याने सॅलॉनमध्ये डिस्कोचं वातावरण वगैरे. त्यातून तुमच्या नखांची साइजही तीन मिलिमीटरने वाढल्याचं काळजीने लक्षात आणून देणारी चाणाक्ष षोडशा...तिने दिलेला हेड मसाज...'दिल चाहता है'तल्या आमिरसारखे किंवा 'लक्ष्य'मधल्या हृतिकसारखे केस कापा, हे सांगण्याइतपत आपण मध्येच हेअर कॉन्शस होतो. पण नक्कल म्हणजे स्टाइल नसते. आपल्या व्यक्तिमत्त्वाला साजेसे किंवा त्यात संपूर्णपणे नवा बदल आणणारे विविध कट्स स्टायलिस्ट आपल्याला सुचवतो. त्यात कोणाच्याही हेअर कटची नक्कल नसते किंबहुना त्यात आपल्या व्यक्तिमत्त्वाचा स्वतंत्र ठसा असतो. 'हल्ली टक्कल करणंही फॅशनमध्ये आलंय.

आत्मविश्वास असेल तर कोणतीही नवी हेअरस्टाइल तुम्ही कॅरी करू शकता.'आलिम सांगतो. कुलाब्यात रेडियोक्लबपाठचं 'कोर्टयार्ड'ही भपकेबाज. एन्ट्रन्सलाच दिसतं, 'ज्यूस' सॅलॉन. ('ज्यूस' : कुलाबा - 56385488/89, केम्प्स कॉर्नर - 23805087/94623, खार - 26045624)इंग्लंडमधून आलेली आणि हेअरस्टाइलमध्ये फ्री लान्स करणारी पूर्वाश्ामीची अधोना भबानी आणि आताची भबानी अख्तर (फरहान अख्तरची सौ.). तिनं ज्यूस उघडलं. 'दिल चाहता है' आणि 'लक्ष्य'साठी ज्यूसने स्टाइलिंग केलं. प्रिती झिंटा, अमिताभ 'अरमान'मध्ये खूप वेगळे दिसले होते. इथे भेटली रूबी भाटिया. तिच्या कटचं नावही 'ज्यूस'च असल्याचं ती म्हणाली.

या मोठ्या सॅलॉनमध्ये येणाऱ्या स्टार्सबरोबरच कॉलेज टीन्सची संख्या मोठी आहे. पॉकेटमनी वाचवून सॅलॉनमध्ये हेअरकट करून घेण्याची क्रेझ मुंबईत ऊतू जातेय, असा माहौल आहे. कलरफुल गुंतागुंतीचा!

जावेद हबीब : 56017692
नलिनी अॅण्ड यास्मिन : 56982614/15
आलिम हकीम : 26342734/26460043
हरिश किरातपुरी : 26323820/ 9821416727
हरिश भाटिया : 28991382/28996740

- रेणुका खोत

 
</text>
</doc>
