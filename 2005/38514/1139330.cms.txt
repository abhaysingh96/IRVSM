<doc>
<docno>1139330.cms.txt</docno>
<text>
 
महामुंबई
'रिमेक'ची लाट!
[ Saturday, June 11, 2005  02:44:36 am]


मुंबई (म. टा. सांस्कृतिक प्रतिनिधी) : बॉलीवूडमध्ये सध्या नव्या कल्पक विषयांची सर्वाधिक चणचण आहे. जुने फॉर्म्युले तुटत असताना वैविध्यपूर्ण विषयांची अभिनव मांडणी करणारे लेखक मिळत नसल्याची बोंब आहे. त्यामुळे अनेक दिग्दर्शक जुन्या गाजलेल्या हिंदी सिनेमांकडे वळले असून, तेथे 'रिमेक'ची लाट येऊ घातली आहे.

संजय लीला भन्साळीच्या 'देवदास'ने देश-विदेशात लक्षणीय यश मिळवल्यानंतर अनेकांचा मोहरा जुन्या गाजलेल्या सिनेमांकडे वळला. शुक्रवारी प्रदशिर्त झालेला विधु विनोद चोप्रा यांचा 'परिणीता' हा या वाटेवरचा दुसरा महत्त्वाचा सिनेमा. हे दोन्ही सिनेमे विख्यात बंगाली लेखक शरतचंद चटजीर् यांच्या साहित्यकृतींवर आधारित आहेत.

प्रेमाच्या त्रिकोणाची भावपूर्ण कहाणी तरलपणे मांडणाऱ्या शरतचंदांच्या 'परिणीता' कादंबरीवर विधु विनोदनी बनवलेल्या प्रदीप सरकारदिग्दशिर्त नव्या आवृत्तीत निमिर्तीमूल्ये श्ाीमंती आहेत; परंतु 'देवदास'प्रमाणे याही सिनेमाने आशयाची खोली गाठलेली नाही, असे पहिल्याच दिवशी सिनेमा पाहिलेल्या जाणकारांचे म्हणणे आहे.

'रिमेक'ची लाट यापुढे वाढतच जाण्याची चिन्हे आहेत. 'दिल चाहता है' आणि 'लक्ष्य'चा दिग्दर्शक फरहान अख्तरने अमिताभ बच्चनच्या 'डॉन'चा रिमेक करण्याची घोषणा केली आहे. यातला डॉन शाहरुख खान असेल, असे कळते. जे. पी. दत्ता यांनी 'उमराव जान'चा रिमेक बनवायचे निश्चित केले आहे. मूळ चित्रपटात रेखाने गाजवलेली भूमिका प्रियांका चोप्रा करणार आहे.

पहलाज निहलानी यांनी 'साहिब बीबी और गुलाम'ची निमिर्ती करण्याची घोषणा करूनही बरेच दिवस झाले आहेत. अनिल शर्मा 'चुपके चुपके' या हृषिकेश मुखजीर् यांच्या विनोदी चित्रपटाचा रिमेक करणार आहेत. गमतीची गोष्ट अशी की मूळ चित्रपटात ओम प्रकाश यांनी केलेली भूमिका धमेर्ंद करणार आहे, तर धमेर्ंद आणि अमिताभ बच्चन यांच्या भूमिका सनी देओल आणि बॉबी देओल करणार आहेत.दिग्दर्शक सुधीर मिश्ाा यांनी आपल्याच 'इस रात की सुबह नही' या अजिबात न चाललेल्या परंतु वैशिष्ट्यपूर्ण सिनेमाच्या रिमेकची तयारी सुरू केली आहे.

'इस रात की...' हा समांतर धारेतला डार्क ट्रॅजेडीच्या जातकुळीत मोडणारा सिनेमा होता. मिश्ाांनी आता हाच विषय हलक्याफुलक्या पद्धतीने हाताळायचे ठरवले आहे. सर्वसामान्य प्रेक्षकांना अपील होईल, अशा प्रकारचीच त्याची मांडणी असेल. प्रकाश झा या चित्रपटाचे निर्माते म्हणून उभे राहताहेत. अक्षयकुमार आणि शाहिद कपूर हे स्टार त्यात असतील, अशी चर्चा आहे.

 
</text>
</doc>
