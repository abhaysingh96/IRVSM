<doc>
<docno>1139597.cms.txt</docno>
<text>
 
महामुंबई
गुणवत्तेचे बदलते 'ठाणे'
[ Saturday, June 11, 2005  11:53:35 pm]


रवींद मांजरेकर

मुंबईतील कॉलेजांमध्ये शिकणारे ठाणे जिल्ह्यातील विद्यार्थी बारावीच्या मेरिट लिस्टमध्ये नेहमीच चमकत आले आहेत. पण आता जिल्ह्यातल्याच कॉलेजांमध्ये शिकून जिल्ह्याला हा बहुमान मिळवून देण्याची परंपरा गेल्या दोन-तीन वर्षांत सुरू झालेली दिसते. अनेकांना हा चमत्कार वाटत असला तर तो घडवला आहे जिल्ह्यातील कॉलेजांच्या सुधारलेल्या दर्जाने!

जिल्ह्यातील अनेक कॉलेजांनी मुंबईतील नामवंत कॉलेजांना टक्कर देण्यास सुरूवात केली आहे. त्याचेच प्रतिबिंब मेरिट लिस्टमधून उमटू लागले आहे. बदललेल्या या परिस्थितीला गुणवत्तेचे विकेंदीकरण आणि बारावीच्या परिक्षेचे एकूणच व्यवस्थेच्या दृष्टीने कमी होऊ लागलेले महत्त्व कारणीभूत असल्याचे प्रथमदर्शनी दिसते आहे. पण या बदलत्या परिस्थितीमुळेच, आता कुठे ज्यांना मेरिटचा फॉर्म्यूला गवसत होता, त्यांच्या हातातून हे यश चटकन निसटेल का, असाही एक प्रश्न यानिमित्ताने निर्माण झाला आहे.

या परिस्थितीचे विश्लेषण करताना बी. एन. बांदोडकर सायन्स कॉलेजच्या प्राचार्या माधुरी पेजावर म्हणतात : बारावीला विद्यार्थ्यांच्या दृष्टीने महत्त्व राहिलेले नसल्याचे सध्या दिसते आहे. बारावीत किती गुण मिळाले, हा त्यांच्या लेखी दुय्यम मुद्दा आहे. कारण त्याचे लक्ष लागले आहे ते सीईटीकडे. या प्रकारात विद्याथीर् अभ्यासाकडे दुर्लक्ष करतात, हे मात्र चुकीचे आहे. ठाण्याची गुणवत्ता वाढली याचे कारण सांगताना त्या म्हणतात, ठाण्यातील विद्याथीर् बारावीला चांगले कॉलेज असावे म्हणून मुंबईत जात असत.

आता मार्कांविषयी फारशी आस्था शिल्लक न राहिल्याने 'प्रवासात वेळ कशाला वाया घालवायचा' अशी त्यांची भूमिका आहे. म्हणूनच मग जिल्ह्यातील ज्युनिअर कॉले-जांमध्येही चांगली गुणवत्ता दिसू लागली आहे.एफवायचा गोंधळबारावी आणि सीईटी यांच्या कात्रीत अडकलेल्या कॉलेजांना मात्र वेगळ्याच समस्येला तोंड द्यावेे लागत आहे. इंजिनिअरींगचा पर्याय निवडलेल्यांना त्यात भविष्य निश्चितच आहे. कठोर परिश्रमाशिवाय पर्याय नाही, हेही त्यांना माहिती आहे. प्रश्न एवढाच आहे की सीईटीत निवड न झाल्यास त्या विद्यार्थ्यांची गदीर् पुन्हा कॉलेजांकडे वळते.

प्रॅक्टीकलला लॅबमध्ये गदीर् होते. म्हणजे मग एफवायला किती सिट्स ठेवायच्या, याविषयीचा गोंधळ वाढतो आणि व्यवस्थापनापुढे प्रश्ान् निर्माण होतात, असे मत उल्हासनगरच्या सीएचएम कॉलेजच्या उपप्राचार्या ज्योतिका ओझरकर यांनी व्यक्त केले.ठाण्याची शैक्षणिक गुणवत्ता वाढली याची कारणे विशद करताना त्यांनी मुंबईतून येथे स्थलांतरीत झालेल्या लोकसंख्येचा दाखला दिला. हे पालक सुशिक्षित आहेत. ठाण्यात पहिल्यापासून शिक्षणविषयक जागृती आहे. त्यात अर्धशिक्षित पालकां-नीही आता मुलांच्या शिक्षणाकडे लक्ष देण्यास सुरुवात केली. त्याला मित्रमैत्रिणींच्या प्रभावाची जोड मिळाली.

या सगळ्याचा एकत्रित परिणाम ओझरकर मॅडम सांगतात. ठाण्यातील कॉलेजांचा सोयीसुविधा दर्जाही गेल्या काही दिवसांमध्ये सुधारला आहे. कॉलेजांचा दर्जा ठरवण्यासाठी स्थापन करण्यात आलेल्या नॅक कमिटीचाही त्यात काही वाटा असल्याचे ठाण्यातील कॉलेजांमधील शिक्षक सांगतात. कॉलेजांच्या दर्जाविषयी सुरू असलेली ही चर्चा नेहमीच मुंबई विद्यापीठाचे ठाण्यात उपक्रेंद सुरू व्हायला हवे, यापाशी येऊन थांबते. किती दिवस विद्यार्थ्यांनी साध्यासाध्या गोष्टींसाठी तंगडतोड करीत मुंुबईला जायचे, हा प्रश्ान् नेहमीच विचारला जातो. हे उपकेंद सुरू होणार असल्याची केवळ चर्चाच सुरू असते. गाडी चचेर्च्या पुढे जाईल तोच ठाणेकरांसाठी सुदिन!

जिल्ह्यातील काही मानांकनप्राप्त कॉलेजे

* बिर्ला कॉलेज, कल्याण (फाईव्ह स्टार, सवोर्च्च दर्जाचे)
* सेवा सदन, उल्हासनगर (ए+)
* पिल्लई, नवीन पनवेल (ए)
* बी. एन. बांदोडकर, ठाणे (बी++)
* जोशी-बेडेकर, ठाणे (बी++)
* मोतीलाल झुनझुनवाला (बी++)
* पुष्पांजली कॉलेज, वसई (बी++)
* रॉयल कॉलेज, मिरारोड (बी ++)
* सीएचएम कॉलेज, उल्हासनगर (बी++)
* मॉडर्न कॉलेज, नवी मुंबई (बी++)
* ज्ञानसाधना कॉलेज, ठाणे (बी+)
* जनसेवा शिक्षण मंडळ, मुरबाड (बी+)
* के. वी. पेंढरकर (बी++)

 
</text>
</doc>
