<doc>
<docno>1139585.cms.txt</docno>
<text>
 
खास बात
फाळणीच कृत्रिम!
[ Saturday, June 11, 2005  11:29:52 pm]


भारत आणि पाकिस्तान यांच्यातील संबंधांचा विचार करताना कळीचा मुद्दा काश्मीर हा ठरतो. पण भारताच्या धर्मनिरपेक्षतावादाची काश्मीर ही सवोर्त्तम निशाणी आहे हे आपल्याला विसरता येणार नाही. केवळ हा प्रांत मुस्लिम बहुसंख्य आहे म्हणून त्यावर पाकिस्तानचा हक्क मान्य करता येणार नाही. काश्मीरबाबत कोणतीही तडजोड आम्ही करणार नाही हे स्पष्ट करण्याची गरज आहे.

भारताची भूमिका कायम धर्मनिरपेक्ष राहिली आहे, पण ही भूमिका जातीयवादी बनण्याचा धोका आहे याचीही जाणीव आपण ठेवण्याची आवश्यकता आहे. या देशात केवळ 'हिंदू तत्त्वज्ञान' कधीच मान्य होणार नाही कारण तसे होणे म्हणजे या देशाच्या सर्वसमावेशक धोरणाशी आणि प्रतिमेशी ते विसंगत ठरेल. स्वामी विवेकानंद, अरविंद अशा अनेक तत्त्वज्ञांची शिकवण, केवळ विश्व हिंदू परिषद, बजरंग दल अशा अतिरेकी संघटनांना वाटते म्हणून पुसून टाकता येणार नाही, हे लक्षात घेतले की भाजपला पाच वर्षे सत्ता मिळाल्यावरही त्यांना का पराभूत व्हावे लागले हे कळते.

थोडक्यात सांगायचे तर भारत हा कायम कोणत्या ना कोणत्या प्रकारे धर्मनिरपेक्ष राहिल यात शंका ही. एकदा हे लक्षात घेतले की, भारत आणि पाकिस्तान यांच्यातील संबंधांचा विचार अधिक चांगल्या प्रकारे करता येईल. पाकिस्तानमध्ये येणाऱ्या प्रत्येक राज्यर्कत्यांच्या काळात हे संबंध कमी अधिक प्रकारात बिघडत राहिले. पण मुळात फाळणीच कृत्रिम असल्यामुळे अधिक तणाव निर्माण होत गेले.

ज्या धर्माच्या आधारे पाकिस्तान स्थापले गेले, त्याच धर्माच्या आधारे आता बांगलादेश बनला आहे. पण भारत आणि पाकिस्तान या दोन्ही देेशांतील लोकांमध्ये वैराची, द्वेषाची भावना आहे असे मला वाटत नाही. मी कायम आग्रहाने प्रतिपादन करत आलो आहे की, या देशात हिंदू आणि मुस्लिम यांच्यात परस्पर सहकार्य असणे आवश्यक आहे आणि मुसलमान समाजाने हिंदूंशी फटकून वागण्याचे कारण नाही. किंबहुना हिंदूंशी सलोख्याने वागण्यात दोघांचाही फायदा आहे.

आता उभय देशांत संबंध सुधारण्याची मोहीम राबवण्यात येते आहे. हे प्रयत्न म्हणजे फक्त देखावा नाही तर गेल्या 58 वर्षांत दोन्ही बाजूंनी झालेल्या चुका लक्षात आल्यामुळे हे प्रयत्न सुरू आहेत. जोपर्यंत पाकिस्तानचा द्विराष्ट्रवादाच्या सिद्धान्तांवर विश्वास आहे तोपर्यंत भारताशी त्याचे खऱ्या अर्थाने मैत्रीपूर्ण संबंध प्रस्थापित होऊ शकत नाहीत हे आता तिकडे अनेकांच्या लक्षात येऊ लागले आहे. या काळात भारतापेक्षा पाकिस्तानचे अधिक नुकसान झाले हेदेखील ध्यानात घ्यायला हवे.

त्या देशाला कळून चुकले आहे की भारताशी व्यापारउदिम वाढवण्यात त्यांचे हित आहे. त्यामुळे उपखंडामध्येच नव्हे तर दक्षिण आशियायी देेशांची, युरोपिय देशांच्या संघटनेप्रमाणे एखादी संघटना स्थापून, आथिर्क सहकार्य वाढवण्याचा विचार पुढे येऊ लागेल.आता येतो प्रश्ान् तो भाजपचा. या पक्षाची 'हार्डलाईनर' ही प्रतिमा आहे. त्यांना मुख्य प्रवाहात आणण्याची गरज आहे. आणि या पार्श्वभूमीवर या पक्षाचे अध्यक्ष लालकृष्ण अडवाणी यांनी महंमद अली जीना यांचा 'सेक्युलर' म्हणून केलेल्या गौरवाचा विचार करावा लागेल. अडवाणी यांच्या या गौरवात तथ्य नाही असे म्हणता येणार नाही.

कारण जीना एका विशिष्ट टप्प्यापर्यंत, म्हणजे 1937पर्यंत हिंदू-मुस्लिम ऐक्याचे खंदे पुरस्कतेर् होते. काँग्रेसशी सत्तावाटपाबाबत त्यांनी समझोता करण्याचा प्रयत्न केला पण काँग्रेसच्या अडेलतट्टुपणामुळे ते इतके निराश झाले की ते लंडनला वकिली करण्यास निघून गेले होते. पण मुस्लिम नेत्यांनी त्यांना आग्रहाने बोलावून मुस्लिमांचे नेतृत्व करण्याची विनंती केली. मग त्यांनी धर्माच्या आधारे भावना भडकवण्यास सुरूवात केली. मुस्लिमांना, हिंदूंच्या राजवटीत न्याय मिळणार नाही असे सांगण्यास सुरूवात केली.

यातून दोन्ही समाजांतील संबंध बिघडत गेले. यात लक्षणीय बाब म्हणजे खुद्द जीना यांना धर्माबाबत अजिबात आस्था नव्हती. ज्यांच्या मागे एक टक्का समाज पण नव्हता, त्यांनी काही वर्षार्ंतच बराच मोठा समाज आपल्या मागे खेचला. फाळणीमुळे सुमारे दहा लाख लोक मारले गेले. पंधरा लाख लोक उद्ध्वस्त झाले.अडवणी यांच्या विधानाचा दुसरा भाग अधिक आक्षेपार्ह आहे. 'जीना यांनी इतिहास घडवला' असे ते शिफारसपत्र देतात हे लज्जास्पद आहे. इतकी हिंसक फाळणी घडवून आणणे हा इतिहास असेल तर हिटलर आणि मुसोलिनी यांनी देखील इतिहास घडवला असे म्हणावे लागेल.

रफीक झकेरिया
(शब्दांकन : सुहास फडके)

 
</text>
</doc>
