<doc>
<docno>1139316.cms.txt</docno>
<text>
 
देश-विदेश
हे तर निव्वळ नाटक!
[ Saturday, June 11, 2005  02:26:16 am]


नवी दिल्ली (म. टा. विशेष प्रतिनिधी) : भाजपच्या मूळ विचारसरणीलाच ज्यांनी उघडपणे नाकारले तेच अडवाणी पक्षाचे अध्यक्षपद पुन्हा भूषवणार आहेत, यात कोणती नैतिकता आहे? अडवाणींनी जिनांविषयी व्यक्त केलेली भूमिका पक्षाने साफ नाकारल्यानंतरही, पक्षाध्यक्षपदाचा राजीनामा पुन्हा मागे घेणे हे अडवाणींच्या दुर्बलतेचे लक्षण असून हे सारे प्रकरण म्हणजे निव्वळ नाटक असल्याची कडवट टिका विश्व हिंदु परिषदेचे वरिष्ठ उपाध्यक्ष गिरिराज किशोर यांनी राजधानीत पत्रकारांना ऐकवली.

गिरिराज म्हणाले, अडवाणींनी ज्या दृढनिर्धाराने राजीनामा दिला होता त्यावर ते ठाम रहातील अशी अपेक्षा होती मात्र वैचारिक अधिष्ठानापेक्षा भाजपमध्ये दुदेर्वाने व्यक्तिमहात्म्य वाढल्यामुळे अडवाणीही त्याला बळी पडले. जिना धर्मपेक्ष असल्याचा विचार विहिंपला कधीही मंजूर नव्हता अन् यापुढेही रहाणार नाही. भाजपने शुक्रवारच्या प्रस्तावात याच भूमिकेचे समर्थन केले आहे.

हा पक्षाच्या मूळ विचारसरणीचा विजय अन् व्यक्तिश: अडवाणींचा मोठा पराभव आहे. राजीनामा दिल्यानंतरही तमाम नेत्यांना अडवाणींची नेतृत्वासाठी मनधरणी करावी लागली ही घटना केवळ दुदेर्वी नसून भाजपमध्ये खंबीर नेतृत्वाचा अभाव असल्याचे हे लक्षण असल्याचे गिरिराज म्हणाले.प्रस्ताव असे म्हणतो...शुक्रवारच्या प्रस्तावात भाजपने महंमद अली जिनांबाबत विस्ताराने भूमिका स्पष्ट केली आहे. 'जीना द्विराष्ट्रवादाचे कट्टर समर्थक होते. त्यांच्यामुळेच भारताची धामिर्क आधारावर फाळणी झाली आणि पाकिस्तान नावाचे मुस्लिम राष्ट्र जन्माला आले.

फाळणीच्या वेळी झालेल्या रक्तरंजित दंगलीत लाखो लोकांना बेघर व्हावे लागले, तर लक्षावधी लोकांना प्राणाला मुकावे लागले. तथापि, अडवाणींच्या पाकिस्तान दौऱ्याच्या फलनिष्पत्तीत अनेक चांगल्याही घटना घडल्या. विशेषत: पाकिस्तानातील कटासराज मंदिरात पूजेला प्रारंभ झाला. सीमापार दहशतवादाच्या मुद्द्यावर पाकिस्तानी नेत्यांशी अडवाणींची अर्थपूर्ण चर्चा झाली. भारत पाक दरम्यान शांतता प्रक्रियेचा प्रारंभ रालोआनेच केला होता, अडवाणींच्या दौऱ्याने त्याला नव्याने बळ मिळाले.' या शब्दांत शुक्रवारी मंजूर करण्यात आलेल्या नव्या प्रस्तावात अडवाणी यांना सांभाळून घेण्यात आले आहे.

 
</text>
</doc>
