<doc>
<docno>1139302.cms.txt</docno>
<text>
 
अर्थव्यवहार
सर्वसाधारण विमा अर्थात जनरल इन्शुरन्स
[ Saturday, June 11, 2005  02:04:43 am]


'एलआयसी'चा एजंट प्रत्येक गल्लीत आणि अपार्टमेंटमध्ये आढळतो. अगदी खेड्यापाड्यातून सुद्धा 'एलआयसी'चे एजंट आढळतात. त्या प्रमाणात सर्वसाधारण विमा अर्थात जनरल इन्शुरन्स कंपन्यांनी त्यांचे एजंट तयार केलेले नाहीत. सर्वसाधारण विमा कंपन्यांची बहुतेक विक्री 'डेव्हलपमेंट ऑफिसर्स'कडून किंवा थेट कंपनीकडूनच केली जाते. यात एजंटनी धंदा मिळवून आणावा असे प्रयत्न तुरळक प्रमाणात झाले असले तरी जास्तीत जास्त धंदा कंपनी आणि विकास अधिकारीच करतात.

सर्वसाधारण विमा व्यवसायात 'डमी एजंटां'ची संख्या मोठ्या प्रमाणात आहे, असे खाजगीत बोलले जाते. आणखी एक गोष्ट म्ह ण जे 'एलआयसी'त जसे प्रत्येक एजंटवर दरवषीर् काही किमान व्यवसाय करण्याचे बंधन आहे, तसे सर्वसाधारण विमा कंपनीच्या एजंटसाठी बंधन नाही. 'एलआयसी' एजंटच्या दर पंधरवड्याला, महिन्याला बैठका घेते, प्रोत्साहनात्मक योजना आखते, त्याप्रमाणे सर्वसाधारण विमा योजनांची विक्री करणाऱ्या एजंटांना फारसे प्रशिक्षण मिळत नाही.

सर्वसाधारण विमा कंपन्यांकडून ग्राहकांना, एजंटांना मिळणारी सेवा हा एक संशोधनाचा विषय आहे! प्रस्तावपत्रासह विमा हप्ता भरला तरी पॉलिसी मिळायला इतका काळ लागतो की अनेकदा विमा कालावधी संपून गेला तरी पॉलिसीचा पत्ता नसतो! अनास्था आणि एकूणच अनागोंदी कारभारामुळे अनेकदा विमा एजंट सर्वसाधारण विम्याची विक्री करायला नाखूष असतो.सर्वसाधारण विमा व्यवसायात आणखी एक महत्त्वाची गोष्ट म्हणजे कायदेशीर बंधनामुळे सक्तीने कराव्या लागणाऱ्या विम्याचे मोठे प्रमाण यात आहे.

उदा. कोणतेही वाहन रस्त्यावर नेण्यापूवीर् त्याचा विमा काढणे बंधनकारक आहे. मोठेमोठे कारखाने, कजेर्, परदेशी प्रवास, बँका इत्यादींसाठी सर्वसाधारण विम्याच्या पॉलिसी असणे बंधनकारक आहे. त्यामुळे या विम्याचा व्यवसाय विनासायास सर्वसाधारण विमा कंपन्यांना मिळतो. त्यामुळे आपापले लक्ष्य गाठले की आणखी धंदा कशाला करायचा, अशी वृत्ती सर्वसाधारण विमा कंपन्यांत आढळते. आणखी एक महत्त्वाचे कारण म्हणजे सर्वसाधारण विमा पॉलिसी विक्रीमागे एजंटांना मिळणारे कमिशन हे 'एलआयसी'च्या तुलनेने फार कमी असते.

त्यामुळेही एजंट या पॉलिसी विकायला नाखूष असतात. शिवाय या पॉलिसी बहुधा एका वर्षाच्या असतात. त्यांचे दरवषीर् नूतनीकरण करावे लागते. यावषीर् काढलेल्या साधारण विमा पॉलिसीचे ग्राहक पुढील वषीर् नूतनीकरण करतीलच, याची शाश्वती नसते. याउलट 'एलआयसी'त एकदा पॉलिसी विकली की पॉलिसीचा कालावधी संपेपर्यंत कमिशन मिळत राहते. त्यामुळे एजंटांचा ओढा तिकडे अधिक असतो. याचप्रमाणे 'एलआयसी'चे विमा हप्ते वयानुसार आणि कोष्टकानुसार ठरलेले असतात.

त्याची कोष्टके आणि इतर माहिती ('रेडी रेकनर') प्रत्येक विमा एजंटाकडे असते. सर्वसाधारण विमा एजंटाकडे असे 'रेकनर' क्वचितच सापडेल. सर्वसाधारण विमा व्यवसायात विमा हप्ते ठरवणे फार जिकिरीचे आणि क्लिष्ट असते. विमा हप्त्यावर परिणाम करणाऱ्या अनेक गोष्टी लक्षात घेऊन विमा हप्ता ठरवावा लागतो. त्यामुळे हे किचकट काम करण्यापेक्षा 'एलआयसी'ची पॉलिसी विकणे बरे, असे एजंटाला वाटते. 'एलआयसी'ला लागणारी प्रस्तावपत्रेही जास्तीत जास्त 4 ते 5 प्रकारची असतात.

मात्र सर्वसाधारण विम्यासाठी प्रत्येक पॉलिसीसाठी स्वतंत्र प्रस्तावपत्र असते. एजंटला ते प्रस्तावपत्र मिळणेच अवघड असते. त्यामुळे तो फारसा त्याच्या मागे लागत नाही.सर्वसाधारण विम्याचा एकूणच आवाका प्रचंड आहे. कितीतरी प्रकारच्या पॉलिसींबद्दल अज्ञानच असते. विशिष्ट पॉलिसींवरच सर्वसाधारण विमा कंपन्यांचे कर्मचारी लक्ष केंदित करतात. इतर पॉलिसींची माहिती करून घ्यायची जिज्ञासा, तळमळ कमी प्रमाणात त्यांच्यात आढळते. अनेकदा कितीतरी पॉलिसींची माहिती त्या कंपन्यांच्या कर्मचाऱ्यांनासुद्धा नसते!

नवनवी माहिती मिळवून ग्राहकांना सेवा पुरवणे, नवीन क्षेत्रांत व्यवसाय मिळविणे हे सर्वसाधारण विम्याच्या बाबतीत कमी प्रमाणातच घडते. आता खाजगी कंपन्या आल्यामुळे परिस्थिती पालटते आहे. वेग मंद असला तरी सर्वसाधारण विमा व्यवसायात वाढ होण्याची प्रचंड शक्यता आहे आणि यात खूप वाव आहे.

- क्षितिज पाटुकले

 
</text>
</doc>
