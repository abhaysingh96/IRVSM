<doc>
<docno>1139191.cms.txt</docno>
<text>
 
लेख
एका महान पर्वाचा अस्त
[ Saturday, June 11, 2005  12:16:02 am]


गॅटचे महासंचालक म्हणून तेरा वर्षं यशस्वीपणे काम केलेले आर्थर डंकेल यांचे नुकतेच निधन झाले. आपल्या कारकीदीर्त त्यांनी क्लिष्ट कायदे सोपे करून त्याची व्यवहार्य अमलबजावणी होईल असे पाहिले. उरुग्वे फेरीचा जनक म्हणून ओळखल्या जाणाऱ्या डंकेल यांच्या एकंदर कार्यकर्तृत्वाचा आणि त्यांनी केलेल्या कामाच्या जागतिक परिणामांचा वेध...गॅट आणि आर्थर डंकेल हे दोन शब्द वेगळे करता येणार नाहीत, इतके एकमेकांशी ते जुळलेले होते. 1980 ते 93 असा प्रदीर्घ तेरा वर्षांचा काळ ते गॅटचे महासंचालक म्हणून काम करीत होते. निव्वळ तेरा वर्षांचा काळ महत्त्वाचा नाही.

या काळात व्यापारविषयक उरुग्वे फेरीचा जनक म्हणून त्यांना ओळखले जाते. ही चर्चा त्यांनी 1986मध्ये घडवून आणली. याचीच परिणती पुढे ही व्यापार पद्धती 'जागतिक व्यापार संघटना' (डब्ल्यूटीओ) म्हणून आता ओळखल्या जाणाऱ्या संघटनेत झाली. स्वत: डंकेल यांनी 1991मध्ये एक मसुदा चचेर्साठी ठेवला होता. तो 'डंकेल ड्राफ्ट' या नावाने ओळखला गेला. व्यापारविषयक प्रश्नांची सखोल जाणीव आणि त्याबद्दलचे तांत्रिक ज्ञान यामुळे त्यांनी ही चर्चा सोपी करून टाकली. आणि मूळ हजारो पानांमध्ये मांडलेले व बऱ्याचदा परस्परविरोधी असलेले व्यापारी प्रस्ताव सोपे करून अवघ्या पाचशे पानांत मर्यादित ठेवले. याचा पुढे डब्ल्यूटीओला खूपच फायदा झाला.

त्यांच्या कारकीदीर्त त्यांनी क्लिष्ट कायदे सोपे करून त्याची व्यवहार्य अमलबजावणी होईल असे पाहिले, हे महत्त्वाचे. 1932चा जन्म आणि 1956मध्ये 'इकॉनॉमिक अँड कमशिर्अल सायन्सेस' या विषयात पदवी असा प्रवास केल्यावर लगेचच ते बर्न येथील परकीय व्यापार विभागात नोकरीत रुजू झाले होते. तेव्हापासून गॅटपर्यंत त्यांचा प्रवास 'जगातील व्यापार' याच दोन शब्दांपुरता मर्यादित होता. उरुग्वे फेरीतील चर्चा चार वर्षांत संपवावी, असा प्रयत्न होता. परंतु, विषयाची क्लिष्टता पाहता ती पूर्ण होण्यास जवळपास साडेसात वषेर् लागली. 123 देश चचेर्त सहभागी होते.

तिथे कोणते विषय चचेर्ला आले हे विचारण्यापेक्षा कोणते आले नाहीत, हे सांगणे अधिक सोपे होते. टूथब्रशपासून प्लेझर बोट्सपर्यंत, बँकिंगपासून दळणवळणापर्यंत, तांदळाच्या जीन्सपासून ते एड्सवरील उपचारापर्यंत... व्यापारविषयकच नव्हे, तर अन्य कोणत्याही विषयावर एवढी प्रदीर्घ काळ चर्चा झालेली नसेल.या काळात ती चर्चा अयशस्वी होईल, असे बऱ्याच वेळेला वाटले. दुसरे महायुद्ध संपल्यावर गॅटची निमिर्ती झाली होती. त्यानंतर पुन्हा व्यापारी यंत्रणांवरून अशांतता माजेल काय, असे वाटत होते. तरीही एकदा चचेर्ला बसल्यावर धीम्या गतीने का असेना त्यात प्रगती होत गेली. विकसनशील देशांकडून जे देश वस्तू आयात करतात ते त्या वस्तूंवर आयात कर लावत होते.

तो कर रद्द करण्याचा निर्णय बहुतांश देशांनी पहिल्या दोन वर्षांतच घेतला. हा या चचेर्चा पहिला यशाचा टप्पा होता. त्यात डंकेल यांचा मोठा हात होता.मुळात या चचेर्ची बीजे रोवली गेली, ती 1982मध्ये. तेव्हा गॅट सदस्य देशांच्या मंत्र्यांची परिषद जीनिव्हा येथे भरली होती. व्यापारविषयक चचेर्चे नवे पर्व तेव्हा सुरू होईल, असे वाटले होते. परंतु, शेतीच्या प्रश्नावर ती बैठक सपशेल फसली. तरीही सर्व देशांचे प्रयत्न सुरूच होते. अखेर उरूग्वेमध्ये 1986च्या सप्टेंबरात पुन्हा चर्चा सुरू झाली. त्यामुळे ती उरुग्वे फेरी याच नावाने ओळखली जाऊ लागली. त्यांनी शेती आणि कापडउद्योगासारख्या जुन्या विषयांवर चर्चा केलीच; परंतु आधी चर्चा न झालेल्या सेवाक्षेत्र आणि बुद्धिसंपदेसारख्या विषयांवरही चर्चा केली. गॅटमधील सर्व कलमांचाही आढावा घेण्यात आला. एकप्रकारे गॅटला नवा जन्म देण्याचेच हे काम होते.

हे काम पूर्ण होण्यास चार वषेर् लागली. याही काळात डंकेल हेच गॅटचे प्रमुख म्हणून काम पाहात होते. यानंतर टप्प्याटप्प्याने वेगवेगळ्या व्यापारी विषयांत प्रगती होत राहिली. मुख्य दिलासा मिळाला, तो 1992मध्ये. अमेरिका आणि युरोपीय समुदाय यांच्यातील शेतीविषयक बरेचसे प्रश्न या वषीर् सुटले. पुढच्याच वषीर् या दोघांबरोबरच जपान आणि कॅनडा यांच्यातही वेगवेगळे टॅरिफ्स आणि संबंधित विषयांवर मतैक्य झाले. 1993च्या अखेरपर्यंत त्यांच्यातील करारावर सह्या झाल्या. या सगळ्यानंतर गॅटचे अस्तित्व एका अर्थाने संपुष्टात आले. जागतिक व्यापार संघटना हीच व्यापारविषयक चचेर्चे आश्ायस्थान ठरले. परंतु, चर्चा कोणत्याही स्वरूपातील असो; त्याचा मूळ ढाचा हा गॅटने ठरवून दिलेल्या नियमांनुसारच होता. म्हणूनच आजच्या व्यापारी जगतात गॅट आणि पर्यायाने डंकेल यांचे महत्त्व अबाधित राहिल.

- अशोक पानवलकर

 
</text>
</doc>
