<doc>
<docno>1139326.cms.txt</docno>
<text>
 
महामुंबई
चर्चच्या दानपेटीत पिस्तूल
[ Saturday, June 11, 2005  02:39:06 am]


मुंबई (म. टा. प्रतिनिधी) : माहीम येथील सेंट मायकेल चर्चच्या दानपेटीमध्ये शुक्रवारी पिस्तूल आढळून आले. ते पोलिसांनी ताब्यात घेतले असून तपास सुरू आहे.या चर्चमधील दानपेटी दररोज सकाळी उघडली जाते. त्यामध्ये पैसे, फुले, मेणबत्त्या असतात.

गुरुवारी ही दानपेटी उघडणाऱ्याला मात्र आश्चर्याचा धक्काच बसला. या दानपेटीमध्ये पिस्तूल पाहून व्यवस्थापनाची ही व्यक्ती गांगरून गेली. त्यानंतर या प्रकाराची माहिती ताबडतोब माहीम पोलिसांना देण्यात आली.जर्मन बनावटीचे हे पिस्तूल पोलिसांनी ताब्यात घेतले आहे. हे पिस्तूल नादुरूस्त असून बरेच दिवस त्याचा वापर झाला नसावा, अशी शक्यता पोलिसांनी वर्तविली आहे.हे पिस्तूल चर्चच्या दानपेटीत कसे आले, ते कोणाचे आहे याचा पोलिस शोध घ्ेात आहेत.

 
</text>
</doc>
