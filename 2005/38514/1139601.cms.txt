<doc>
<docno>1139601.cms.txt</docno>
<text>
 
महामुंबई
सुरत अधि.- अन्य पक्षांचेच छाप
[ Saturday, June 11, 2005  11:59:23 pm]


मुंबई (म. टा. प्रतिनिधी) : पाकिस्तानचे जनक महमद अली जीना यांचा गौरव भारतीय जनता पक्षाचे अध्यक्ष लालकृष्ण अडवाणी यांनी केल्याने संघ परिवार व भाजप यांच्यात 'युद्धाचे' वातावरण असताना या घटनेची दखल सुरतेला झालेल्या राष्ट्रवादी काँग्रेसच्या राष्ट्रीय अधिवेशनात फारशी घेतलीच गेली नाही. अधिवेशनाला उपस्थित असलेल्या डाव्या पक्षांच्या नेत्यांनीच भाजप व अडवाणी यांच्यावर टीका केली.

गुजरातमध्ये हे अधिवेशन होत असल्यामुळे मुख्यमंत्री नरेंद मोदी व त्यांच्या सरकारवरही पक्षाध्यक्ष शरद पवार टीका करतील, अशी अपेक्षा होती. तीही फोल ठरली. त्यामुळे एकंदरीतच हे अधिवेशन मिळमिळीत ठरल्याचा सूर व्यक्त होत आहे.राष्ट्रवादीच्या या अधिवेशनावर इतर पक्षांच्या नेत्यांचीच छाप जास्त होती. भाजप, संघ परिवार आणि मोदी सरकारवर टीका करण्याची जबाबदारी डाव्या पक्षांच्या नेत्यांनी पार पाडली. त्यांच्याच उपस्थितीमुळे आथिर्क ठरावातही बदल करण्यात आला.

अधिवेशनाला उपस्थित असलेले रिपब्लिकन पक्षाचे नेते रामदास आठवले यांनी धमाल शेरेबाजी केली. पक्षाच्या कोणत्याही नेत्यापेक्षा उपमुख्यमंत्री आर. आर. पाटील यांचे नाव उच्चारताच झालेले अभूतपूर्व स्वागत हाही चचेर्चा विषय बनला.अधिवेशनाला डावे पक्ष उपस्थित राहणार असल्याने तेथे मंजूर होणाऱ्या आथिर्क ठरावाकडे सर्वांचे लक्ष लागले होते. सार्वजनिक उपक्रमामधील निर्गुंतवणुकीला पाठिंबा असला तरी फायद्यातील उपक्रमात निर्गंुतवणूक करू नये, अशी पक्षाची भूमिका असल्याचे पवार यांनी यापूवीर्च स्पष्ट केले होते. तसेच, आथिर्क सुधारणांनाही पक्षाचा पाठिंबा आहेच.

पण डाव्या पक्षांचा विरोध लक्षात घेऊन आथिर्क सुधारणा करताना मानवी चेहरा असावा, असा बदल ऐनवेळी करण्यात आला !पवार यांचे अध्यक्षीय भाषण म्हणजे खात्यावरील मागण्यांच्या चचेर्ला मंत्री उत्तर देतात त्या थाटाचे होते. याच सुमारास भाजप व संघ परिवारात सुंदोपसुंदी सुरू असताना अध्यक्षीय भाषणात पवार यांनी या वादाची दखलच घेतली नाही. जीनांबाबत पत्रकारांनी विचारल्यावर मतप्रदर्शन केले खरे, पण भाषणात भाजप, अडवाणी अथवा विहिंप यांच्यावर कोणताच हल्ला चढविला नाही.राजकीय ठरावात वाजपेयी सरकारवर टीका करण्यात आली असली तरी ती नेहमीच्याच साच्यातील आहे.

भाजप अथवा अडवाणी यांना लक्ष्य करण्याची संधी साधण्यात आली नाही, याकडे राजकीय निरीक्षक लक्ष वेधत आहेत. पवार यांनी भाषणात युद्धानंतरच्या इराकचे पुर्ननिर्माण, पाकिस्तान, भूतान, नेपाळ, बांगलादेश, म्यानमार व अफगाणिस्तान या शेजारी देशांशी संबंध कसे सुधारणे आवश्यक आहेत, यावर मतप्रदर्शन केले आहे. याचबरोबर संयुक्त राष्ट्रांच्या सुरक्षा परिषदेत भारताला स्थान देण्याबाबत चीनच्या भूमिकेत होत असलेल्या बदलाकडेही पवार यांनी लक्ष वेधले आहे.राजकीय ठरावाच्या मूळ मसुद्याला स्टेपल पिन मारून गुजरातमधील दंगलीचा निषेध करणारा मजकूर जोडण्यात आला आहे!

अधिवेशन गुजरातमध्ये होणार असल्याने साहजिकच तेथील मुख्यमंत्री नरेंद मोदी यांच्या सरकारवर हल्लाबोल केला जाईल, अशी अपेक्षा होती. पण प्रत्यक्षात डाव्या पक्षांच्या नेत्यांनी केलेले ओझरते उल्लेख वगळता मोदी सरकारवर फारशी टीका झाली नाही. अधिवेशनाला उपस्थित असलेले जनता दलाचे (सेक्युलर) नेते व माजी पंतप्रधान देवैगौडा यांनी, संयुक्त पुरोगामी आघाडीत (युपीए) आपला पक्ष सहभागी नाही, असे स्पष्ट करीत धर्मनिरपेक्ष पक्षांची आघाडी स्थापन करण्याबाबत कोणतीच प्रतिक्रिया दिली नाही. मात्र, केंदात युपीए अयशस्वी झाल्यास देशात अराजक माजेल, असा इशारा देण्यास ते विसरले नाहीत. त्याचवेळी, 'पवार हे शेतकऱ्यांच्या प्रश्ानंसाठी भांडणारे नेते आहेत,' अशी स्तुती करतानाच, 'केवळ ऊस शेतकऱ्यांचे प्रश्ान् सोडवू नका,' असा टोला मात्र त्यांनी मारला!

तसेच, 'ज्यांना कुणी वाली नाही, अशा गोरगरीबांचे प्रश्ान् सोडवा,' असे आवाहनही त्यांनी केले.मार्क्सवादी कम्युनिस्ट पक्षाचे नेते वासुदेव आचार्य यांनीही, सत्ता परिवर्तन झाले म्हणजे नेमके काय झाले, असा प्रश्ान् करीत, गोरगरीबांना फायदा झाला तरच सत्ता परिवर्तन झाले, असे म्हणावे लागेल, असा घरचा अहेर दिला.अधिवेशनाची जबाबदारी गुजरात राष्ट्रवादी काँग्रेसने घेतली होती. पक्षाच्या नेत्यांसाठी पंचतारांकित सुविधा उपलब्ध होत्या. पण राज्यातील विविध भागातून आलेल्या कार्यर्कत्यांसाठी कोणतीही व्यवस्था नव्हती.

शाळा व अन्य सार्वजनिक ठिकाणी रात्रीच्या मुक्कामाची सोय करण्यात आली. अधिवेशनास पक्षाचे माजी नेते संगमा उपस्थित होते. पण त्यांना बोलायचीच संधी देण्यात आली नाही. छगन भुजबळ, आर. आर. पाटील व्यासपीठावर हजर होते. पण त्यांनाही संधी देण्यात आली नाही. राष्ट्रीय अधिवेशन पार पडलेल्या इनडोअर स्टेडियमची प्रेक्षकक्षमता सुमारे 9 हजार आहे. पण खालील बराचसा भाग स्टेजने व्यापला असल्याने जवळपास निम्मी प्रेक्षक गॅलरी रिकामीच ठेवावी लागली. खाली स्टेजसमोर खुर्च्या मांडण्यात आल्या होत्या. या दोन्ही ठिकाणी खच्चून गदीर् होती.

यामुळे दहा हजारांच्या आसपास कार्यकतेर् उपथित असावेत, पण प्रत्यक्षात 35 हजार कार्यकतेर् हजर असल्याचा दावा खुद्द पवार यांनीच केला. महिलांची उपस्थिती कमीच होती.-----'आतून पाठिंबा असूनही आम्ही बाहेरच!'केंद सरकारला बाहेरून पाठिंबा दिला असल्याचा उल्लेख भारतीय कम्युनिस्ट पक्षाचे ए. बी. वर्धन यांनी केला होता. हा धागा पकडून रामदास आठवले म्हणाले, 'वर्धनसाहेब, तुम्ही बाहेरून पाठिंब दिला असला तरी आमचा तर आतूनच पाठिंबा आहे. पण तरीही आम्ही मंत्रिमंडळाच्या बाहेरच आहोत. आमची लढाई आता आत जाण्याची आहे!समारोपाच्या भाषणात पवार यांनी कार्यर्कत्यांचे आभार मानताना त्यांना पुस्तके वाचण्याचा सल्ला दिला.

 
</text>
</doc>
