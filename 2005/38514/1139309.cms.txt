<doc>
<docno>1139309.cms.txt</docno>
<text>
 
देश-विदेश
..तर 'रिलायन्स'चे 'रेटिंग' कमी
[ Saturday, June 11, 2005  02:14:34 am]


नवी दिल्ली (वृत्तसंस्था): 'रिलायन्स इंडस्ट्रीज लिमिटेड'चा ताबा स्वत:कडे ठेवण्यासाठी मुकेश अंबानी यांनी बंधू अनिल अंबानी यांना मोठी रोख रक्कम दिल्यास 'रिलायन्स'चा सध्याचा पतदर्जा कमी होणारच, असा धोक्याचा इशारा एका जागतिक रेटिंग एजन्सीने दिला आहे.

'स्टॅण्डर्ड अॅण्ड पुअर' या एजन्सीच्या मते, 'रिलायन्स इंडस्ट्रीज'च्या पेट्रोरसायन व तेलशुद्धीकरण कंपन्यांना अशा रोख वाटणीचा मोठा फटका बसेल. 'रिलायन्स'चा सध्याचा पतदर्जा 'बीबी+' (स्थिर) असा आहे; तो नक्कीच खालावेल. वाटणी करताना अनिल यांना रक्कम मिळणार की काही कंपन्यांचा ताबा, हे अद्याप गुलदस्त्यातच असले तरी, अनेक शक्यता 'माकेर्ट'ने गृहीत धरल्या असून गुंतवणूकदारांमध्ये हा मोठाच चर्चाविषय ठरला आहे.

त्यावर 'स्टॅण्डर्ड अॅण्ड पुअर'ने अभ्यासान्ती भाष्य केले. टेलिकम्युनिकेशन आणि वीज या उद्योगांचा ताबा अनिल अंबानींकडे दिल्यास रिलायन्सच्या पतदर्जाला काहीच उपसर्ग होणार नाही; अशी ग्वाहीदेखील 'स्टॅण्डर्ड अॅण्ड पुअर'ने दिली आहे.

 
</text>
</doc>
