<doc>
<docno>1139317.cms.txt</docno>
<text>
 
देश-विदेश
अडवाणींऐवजी कुलकर्णी संतापाचे धनी!
[ Saturday, June 11, 2005  02:27:31 am]


नवी दिल्ली (म. टा. विशेष प्रतिनिधी) : भाजपनेते लालकृष्ण अडवाणी यांनी जीनांबद्दल केलेल्या वादग्रस्त मतप्रदर्शनाबाबत त्यांचे विशेष सहायक सुधींद कुलकणीर् भाजप नेते-कार्यर्कत्यांच्या संतापाचे प्रमुख लक्ष्य ठरले आहेत. कुलकर्णींवर डोळे मिटून विश्वास ठेवण्याच्या अडवाणींच्या सवयीमुळेच पक्ष संकटात सापडला, असा निष्कर्ष भाजपच्या प्रमुख नेत्यांच्या खासगी चचेर्त व्यक्त होतो आहे.

कधीकाळी हिंदुजा बंधूंच्या जनसंपर्काचे कामकाज पहाणारे कुलकणीर्, वाजपेयींच्या कारकीदीर्त पंतप्रधान कार्यालयात विशेष प्रसिद्धी अधिकारी होते. गेल्या 16 वर्षांपासून अडवाणींची भाषणे लिहिण्याचे काम कुलकणीर् करतात. विशेषत: अडवाणींच्या वैचारिक मुद्यांवर कुलकणीर्ंनी लिहिलेल्या मसुद्याचा प्रभाव असतो. पाकिस्तानात अडवाणींसोबत गेलेल्या पत्रकारांच्या म्हणण्यानुसार, अडवाणींची निवेदने, भाषणे तसेच त्यांच्या दैनंदिन कार्यक्रमाचे तपशील कुलकणीर्च त्यांना पुरवायचे. इतकेच नव्हे तर दररोज प्रमुख बातमी काय असावी, याच्या सूचनाही ते द्यायचे. जिनांच्या स्मृतिस्थळी (मज़्ाार जवळ) ठेवण्यात आलेल्या अभ्यागत अभिप्राय पुस्तिकेत, जिनांविषयी अडवाणींनी व्यक्त केलेल्या संवेदना, भारतीय प्रसारमाध्यमांना उपलब्ध करून देण्याचे निदेर्शही, कुलकणीर्ंनीच भाजपच्या पदाधिकाऱ्यांना दिले होते.

त्यावेळी सुषमा स्वराज यांनी त्यांना विचारले... या मुद्याला इतके अवास्तव महत्व कशासाठी देता? उत्तरादाखल कुलकणीर् म्हणाले, पाकिस्तानात या विषयाला प्रसारमाध्यमांनी किती सकारात्मकरीत्या स्वीकारले आहे, याची बहुधा तुम्हाला कल्पना नाही. तेव्हा स्वराज म्हणाल्या, आपल्याला राजकारण भारतात करायचे आहे की पाकिस्तानात? अडवाणी पाकिस्तान दौऱ्यावरून परतण्याच्या एक दिवस अगोदर, भाजपच्या नेत्यांची दिल्लीत बैठक झाली. या वादग्रस्त विषयामुळे पक्षात उडालेली खळबळ अडवाणींच्या कानावर घालण्याचे बैठकीत ठरवण्यात आले.

अडवाणींनी पाकिस्तानात केलेले निवेदन मागे घ्यावे, असा बहुतेकांचा आग्रह होता. त्यापूवीर्च अडवाणींनी पदाधिकाऱ्यांना सांगितले की, मी राजीनामा देणार आहे, मात्र पक्षात किमान 4/5 दिवस या मुद्यावर सखोल चिंतन व्हायला हवे. दरम्यान विहिंपच्या तोगडियांनी अडवाणींना थेट देशदोहीच ठरवल्यामुळे त्यांना राजीनामा जाहीर करावा लागला. तेव्हापासून भाजपतल्या खळबळजनक नाट्याला प्रारंभ झाला. नेते अडवाणींची मनधरणी करू लागले, तर अडवाणींनी मौन पाळले. अडवाणी परतले, पण उलटसुलट माहिती पुरवून सुधींद कुलकणीर् त्यांचे चित्त विचलित करीत असल्यामुळेच अडवाणींना पक्षातल्या गंभीर परिस्थितीचा अंदाज आलेला नाही, अशी प्रमुख नेत्यांची तक्रार आहे.

 
</text>
</doc>
