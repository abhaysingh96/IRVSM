<doc>
<docno>1139568.cms.txt</docno>
<text>
 
क्रीडा
जिष्णू संन्याल अंतिम फेरीत
[ Saturday, June 11, 2005  11:08:35 pm]


मुंबई (म.टा. क्रीडा प्रतिनिधी): महाराष्ट्राच्या 17 वषीर्य डावखुऱ्या जिष्णू संन्यालने चेन्नई येथे सुरू असलेल्या अखिल भारतीय ज्युनियर कृष्णा खेतान बॅडमिंटन स्पधेर्त 19 वर्षांच्या मुलांच्या एकेरीत तसेच दुहेरीतही अंतिम फेरीत धडक मारली आहे.

नेहरू स्टेडियममध्ये सुरू असलेल्या दोन लाख रुपये बक्षिस रकमेच्या या स्पधेर्त जिष्णूने पदललित्य व मनगटी फटक्यांचा सुरेख वापर करीत महाराष्ट्राच्याच अजय जयरामचा 15-13, 11-15, 15-11 असा पराभव केला. त्याचप्रमाणे दुहेरीतही जिष्णू संन्याल व अक्षय देवलकर महाराष्ट्राच्या जोडीने उपांत्य फेरीत केरळच्या एम. सी. विजय व अरुण विष्णू यांचा 15-5, 15-7 असा धुव्वा उडवून अंतिम फेरीत पराभव केला.

पुढील महिन्यात जाकार्ता (इंडोनेशिया) येथील आशियाई ज्युनियर बॅडमिंटन स्पधेर्साठी भारतीय संघाची निवड चेन्नई स्पधेर्तील कामगिरीवरून होणार असल्याने या स्पधेर्ला खास महत्त्व आहे. जिष्णूची एकेरीची अंतिम लढत होईल ती दुसऱ्या उपांत्य लढतीमध्ये महाराष्ट्राच्याच अमित खडगीचा पराभव करणाऱ्या आंध्र प्रदेशच्या पी. कश्यपबरोबर. याशिवाय महाराष्ट्राच्या अरुंधती पाटवणेने 16 वर्षांच्या मुलींच्या अंतिम फेरीत प्रवेश केला आहे. अंतिम फेरीचे सामने रविवारी रंगतील.

 
</text>
</doc>
