<doc>
<docno>1139569.cms.txt</docno>
<text>
 
क्रीडा
तुझं माझं जमेना
[ Saturday, June 11, 2005  11:09:31 pm]


माँट्रियल (वृत्तसंस्था): फॉर्म्युला वनमध्ये पहिल्यांदाच सहभागी होणारा नरेन कातिर्केयन आणि त्याला पुरस्कृत करणारी जॉर्डन कंपनी यांच्यात तीव्र मतभेद निर्माण झाले आहेत. 'पुढल्या वर्षासाठी आपण दुसरी गाडी शोधत आहोत. तुर्तास मी माझी जबाबदारी पार पाडत आहे.' अशा शब्दांत नरेनने आपली भूमिका मांडली.

नरेनच्या संतापाचे कारण आहे, जॉर्डनचे प्रमुख कॉलीन कोल्स यांची बोचरी टीका. पण कोल्स यांचे म्हणणे आहे की, मोनॅको आणि नुरबगिर्ंग येथील शर्यतींमध्ये नरेनने निराशाजनक कामगिरी केल्यामुळे आपल्याला नरेनला समज द्यावी लागली. रविवारी येथील शर्यतीत सहभागी होण्यासाठी नरेन आला आहे. कोल्स यांची तक्रार काय आहे? हे मला समजत नाही असे नरेनने सांगितले.'ही मोटार चालवायला फार वाईट आहे, त्यामुळे माझ्या हातून चुका होणे साहजिक आहे.

त्यांना वाटते की माझ्यावर थेट टीका केल्यामुळे माझी कामगिरी सुधारेल; परंतु काही वेळा याचे उलटे परिणाम होतात', असे नरेन म्हणाला.सध्या कोल्स माझ्याशी फारसे बोलत नाहीत. पण मी नाराज नाही. या शर्यतीत अशा अनेक बाबी घडतात. त्यामुळे मी कोल्स यांचे म्हणणे फारसे मनावर घेत नाही. नरेनच्या नावावर अद्याप एकही गुण नसल्यामुळे कंपनीमध्ये अस्वस्थता आहे. पुढल्या वषीर् जॉर्डन फ्रेंच शर्यतीसाठी नवीन गाडी आणणार तर आहेच शिवाय फ्रँक मॉटाग्नी याचाही समावेश केला जाईल आणि नरेन बाजूला पडेल, असे सांगितले जाते आहे. स्वत: कोल्स यांनीही आपणास फ्रँकला आणावे असे वाटते असल्याचे स्पष्ट केल्यामुळे परिस्थिती अधिकच बिघडण्याची शक्यता आहे.

'गाडी नीट नसली तरी मी कामगिरी उंचावण्याचे प्रयत्न करतो आहे. मला याहून अधिक चांगल्या संघासाठी गाडी चालवणे आवडेल. पण सध्या तरी सारा गोंधळच आहे', असे नरेनने सांगितले.पुढल्या वषीर् कोणती गाडी असेल हे खुद्द कंपनीला माहित नाही.

एकदा हे स्पष्ट झाले की संघासाठी झटणाऱ्या प्रत्येकाला दिशा कळेल. शिवाय क्रीडा संचालक ट्रेव्हर कालिर्न्स यांना कोल्स यांच्याशी मतभेद झाल्यामुळे गेल्या आठवड्यात पदत्याग करावा लागला आहे. आत्तापर्यंत आपली कामगिरी नीट न झाल्यामुळे निराश असलेला नरेन, रविवारच्या शर्यतीबाबत आशा बाळगून आहे. 'जे काही घडते आहे, त्याची फिकीर करत नाही. मीे शंभर टक्के प्रयत्न केले आहेत. कालिर्न्सच्या जाण्यामुळे काय घडेल याची मला कल्पना नाही', असे नरेन म्हणतो.

 
</text>
</doc>
