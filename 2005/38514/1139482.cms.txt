<doc>
<docno>1139482.cms.txt</docno>
<text>
 
संवाद
ऑब्सेशन 'लार्जर दॅन लाइफ' माणसांचं!
[ Saturday, June 11, 2005  08:26:29 pm]


त्याचा भिकू म्हात्रे, त्याचा मलिकभाय आणि त्याचाच देसू. पब्लिकने तिघांनाही पसंतीची पावती दिली. त्याच्या 'फॅक्टरी'चं प्रोडक्ट म्हणून हमखास हजेरी लावली. अंडरर्वल्डचं आकर्षण पब्लिकला तर आहेच, पण राम गोपाल वर्माचं काय?'बम्बई का राजा कौन..?'म्हणताना बॅकग्राऊंडला उसळणाऱ्या समुदाच्या लाटांची गाज कानात घुमत राहते.

दाढीच्या खुंटांवरून हात फिरवत कॉलर मागे ढकलत बोलणारा भिकू म्हात्रे असो किंवा 'घोडा' नाचवत डोळ्यांच्या कोपऱ्यातून बोलणारा मलिकभाय; 'लोक डॉक्टर होते है, इंजिनीअर होते है, वैसाहीच मै गँगस्टर है...' असं आता ठणकावणारा इंटेलिजण्ट देसू! हे सारे अस्सल मंुबईकर... 'मी मंुबईकर'चा नारा न घुमवता साम्राज्यपिपासू राजाप्रमाणे स्वत:चं राज्य प्रस्थापित करण्यासाठी झटणारे! किंबहुना, ग्लोबलायझेशनची व्याख्या खरी करून दाखवत आपल्या विळख्यात जगाला सामावून घेण्यासाठीचे त्यांचे डावपेच स्लो पॉयझनिंग इतकेच भयानक.

तिघंही गँगस्टर. उंटाची चाल चालणाऱ्या तल्लख बुद्धीचे... या तिघांच्याही डोक्यावर एकाचाच हात आहे. त्याच्या 'फॅक्टरी'ची ही सारी प्रोडक्ट्स. तिघंही त्याला मानतात. कारण ते त्याच्या मनात रुजलं, उगवलं आणि मग फुललं ते थेट प्रेक्षकांच्या मनात!या साऱ्यांचं साम्राज्य पोटात दडवणाऱ्या मंुबईच्या खाणाखुणा दाखवत कॅमेरा पॅन होत असतो. त्याच्या बटबटीत डोळ्यांनी आपण मंुबईवर नजर फिरवतो. इथल्या भयाण वास्तवाचं त्याला विलक्षण आकर्षण आहे. वास्तवाची धग रूपेरी पडद्याला जाणवण्यासाठी तशा प्रतिकृती निर्माण करण्याचा अनोखा छंद त्याने जोपासलाय.

त्याच्यासाठी हा खूप सीरियस बिझनेस आहे. आपल्या फॅक्टरीतल्या ऑरेंज कलरच्या रिलॅक्सिंग बेडच्या शेजारच्या खुचीर्त बसून रामगोपाल वर्मा साऱ्यांची कंुडली मांडतो आणि संहितेचं काम संपलं, की त्रयस्थपणे पाहत राहतो. थिएटर रिलीजपूवीर् प्रचंड काबाडकष्ट करतो आणि एकदा का त्या चित्रपटाचं पोस्टर चढलं, की हा माणूस दुसऱ्या चित्रपटाच्या कामात गुंतलेला असतो. मंुबईचा नसूनही मुंबईचे प्रश्ान् आत्मीयतेने मांडतो. खऱ्या अर्थाने त्याची ती चित्रपटांची फॅक्टरी आहे.

'सत्या'मधून रामूने अंडरर्वल्डच्या धगधगत्या पार्श्वभूमीवर घुसमटलेल्या प्रेमकहाणीची बूज राखण्याचा प्रयत्न केला. 'कंपनी'त या अंडरर्वल्डला 'कॉर्पाेरेट र्वल्ड'ची झळाळी होती आणि आता 'डी'मध्ये प्रवास दाखवलाय तो अंडरर्वल्डकडे कॉर्पाेरेट अँगलमधून पाहणाऱ्या हीरोचा. विशेष म्हणजे, इथे पोलिस दिसतच नाहीत. तिन्हीची जातकुळी एकच असली, तरी पिंडधर्म वेगळा आहे. किंबहुना, तसा राखण्याचा जाणीवपूर्वक प्रयत्न रामूने केलाय. विशेष म्हणजे, दिग्दर्शकांचा चित्रपट ओळखला जाण्याच्या काळात त्याच्या निमिर्तीमूल्यांमुळे सत्या, कंपनी आणि डी हे तिन्ही चित्रपट त्याच्यासाठी महत्त्वाचे ठरतात. कारण या चित्रपटांच्या क्रेडिट लिस्टवर त्याचं नाव 'प्रोड्युसर' म्हणून जातं.

अंडरर्वल्डचं त्यांना विलक्षण आकर्षण आहे का, असं विचारल्यावर रामूजी काहीसे नॉस्टॅल्जिक होतात. 'रूपेरी पडदा हा जगण्याला भिडणारे प्रश्न मांडण्याचं व्यासपीठ आहे. आजपर्यंत कधी गुळगुळीत धाटणीचे चित्रपट केले नाहीत. पण गुन्हेगारी जगताच्या आकर्षणापेक्षा त्यामधील व्यक्तिरेखांनी घुसखोरी केली, की मन अस्वस्थ होतं. ती कॅरॅक्टर्स येऊन कानाशी कुजबुजू लागतात. केवळ 'अंडरर्वल्ड' असं म्हणता येणार नाही, पण जी माणसं 'लार्जर दॅन लाइफ' असतात, ती मनात आकार घेतात. मग तो 'डी'मधला देसू असो वा 'सरकार'मधली अमिताभची व्यक्तिरेखा!'पण दोन चित्रपट केल्यानंतर आणखी तिसराही पुन्हा अंडरर्वल्डवरच आधारलेला चित्रपट बनवण्याचं कारण काय?

यावर रामूजी म्हणतात, 'तीन काय आणखी पाच चित्रपट बनवण्याची इच्छा आहे, पण केवळ चित्रपट बनवायचे म्हणून बनवण्यापेक्षा त्याची संहिता सक्षम असेल, तरच पुढचं पाऊल उचललं जातं. व्यक्तिरेखांचं मला प्रचंड आकर्षण आहे. ज्यावेळी कॉलेज इलेक्शन्सचा प्रश्न होता, त्यावेळी 'शिवा'मधून त्यामधील राजकारणावर दृष्टिक्षेप टाकण्याचा प्रयत्न केला होता. 'दोही'मधून पोलिसांचा ससेमिरा चुकवणारा शार्प शूटर, त्यामधील राजकारण आणि प्रेम असा त्रिकोण मांडण्याचा प्रयत्न होता.'वास्तवाला भिडणाऱ्या गुन्हेगारीसोबतच गूढतेमध्ये एण्टरटेनमेण्ट शोधण्याचा प्रयत्न केलाय.

काही काळापूवीर् आपण घाबरलो होतो, ही भावना काहीशी मनोरंजन करणारी वाटत नाही का? जीव नावाची गोष्ट भांड्यात पडल्यावर जे काय फीलिंग येतं, त्यानंतर जे काय घडून गेलंय, ते पुन्हा अनुभवण्यात थ्रिल आहे. म्हणूनच 'भूत' असो वा 'वास्तुशास्त्र' त्यामध्ये एण्टरटेनिंग व्हॅल्यू आहे आणि त्याचं प्रमाणही अधिक आहे' - इति रामूजी.सध्या 'सरकार'च्या पोस्ट प्रोडक्शनमध्ये गुंतलेला हा कलावंत आता नव्या कॅरॅक्टरने झपाटलाय, हे सांगायलाच नको.

या महिन्यात त्याच्या एका स्वप्नाची पूर्तता होतेय. एकेकाळी त्याने स्वप्न पाहिलं होतं, की प्रत्येक शुक्रवारी माझा एक चित्रपट प्रदशिर्त होईल. या महिन्यात 'डी', 'माय वाइफ्स मर्डर' आणि 'सरकार' असे तिन्ही चित्रपट झळकतील... 'डी' तर पसंतीस उतरतोय. 'तब्बल 14 वर्षांची किंमत मोजलीय हे एक स्वप्न प्रत्यक्षात येण्यासाठी!' रामूच्या चेहऱ्यावरचे भाव आपल्याला त्याच्या मनातलं सांगून जातात. त्याच्या 14 वर्षांच्या मेहनतीचे अनेक साक्षीदार आहेत, त्याच्या प्रत्येक चित्रपटागणिक त्याच्या शैलीच्या प्रेमात पडत गेलेले...तोही फॅक्टरी प्रोडक्टच!अॅडर्वल्डच्या चमचमत्या दुनियेतून त्याने रूपेरी दुनियेत पाऊल टाकलं आणि खऱ्या अर्थाने इथल्या वातावरणाने त्याला आपलंसं केलं. तो भारावून गेला.

पहिल्याच चित्रपटातून त्याने इंडस्ट्रीला हादरवलं नसलं, तरी लक्षवेधी कामगिरीने पुन्हा एकदा स्वत:कडे पाहण्यासाठी प्रवृत्त केलंय. तो विश्राम सावंत, 'डी'चा दिग्दर्शक!काही वर्षांपासून रामगोपाल वर्मा यांच्याकडे पब्लिसिटी डिझाइन्स करणारा विश्राम अनेक कामांमध्ये मदत करायचा. पण कोणाला असिस्ट करून माणूस मोठा होत नसतो. त्यामुळे कोणालाही असिस्ट न करता दिग्दर्शक हे बिरुद मिळवल्याचा त्याला अभिमान आहे. रामूजींनी पहिली संधी कोणत्या आधारावर दिली, या केमिस्ट्रीचं उत्तर त्याच्याकडे नसतं. तो म्हणतो, 'बऱ्याच गोष्टी केल्या आहेत, पण वेळोवेळी त्याच क्रेडिट मिळालंय, असं फार क्वचित झालंय. पण रामूजींना नेमक्या कोणत्या गोष्टीमुळे माझ्यावर विश्वास वाटला असावा, हे ठामपणे सांगणं कठीण आहे.' 'सध्या 'डी'ची असलेली हवा पाहता निश्चितच आतापर्यंतची ही अल्टिमेट अचिव्हमेण्ट वाटतेय. मनोरंजनाच्या माध्यमातून अंडरर्वल्ड दाखवण्याचा हा पहिलाच प्रयत्न आहे. त्याकडे एका सॉफिस्टिकेटेड लूकमधून पाहण्याचा हा प्रयत्न आहे.

'संहितेच्या पातळीनंतर रामूजींनी कधीही कामामध्ये ढवळाढवळ केली नाही. रणदीपचं फोटोशूट दाखवल्यानंतर ते खऱ्या अर्थाने भारावून गेले आणि त्यांना 'देसू'च्या लूकमध्ये तो आवडला. रुख्सारला 'सरकार'च्या सेटवर पसंत केलं. तर चंकी पांडे हा खूपच हुशार अभिनेता आहे. त्याचं या चित्रपटातील काम ते स्वत:हून सांगतं. चलतीत नसताना त्याला निवडल्याबद्दल रामूजींनी कधी नाक मुरडलं नाही', ही बाब लक्षणीय असल्याचं तो सांगतो.विश्राम आता नव्या चित्रपटाच्या कामात गुंतलाय. संहितेच्या पातळीवर पुन्हा कामं सुरू झालीत. खऱ्या अर्थाने तो 'फॅक्टरी' प्रोडक्ट असल्याची ही खूण मानायला हरकत नाही.

- अमित भंडारी

 
</text>
</doc>
