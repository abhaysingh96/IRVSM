<doc>
<docno>1012563.cms.txt</docno>
<text>
 
महाराष्ट्र
युवकांनी सामाजिक बांधिलकीचेही भान ठेवावे
[ Saturday, February 05, 2005  11:46:13 pm]


म. टा. प्रतिनिधी

पुणे : युवकांनी ऐहिक सुखाच्या मागे न लागता सामाजिक बांधिलकी ठेवून समाजाच्या विकासासाठी झटण्याची गरज असल्याचे मत प्रसिद्ध उद्योगपती नसली वाडिया यांनी शुक्रवारी व्यक्त केले.

नेस वाडिया कॉमर्सने आयोजित केलेल्या सर नेस वाडिया स्मृती व्याख्यानात ते बोलत होते. यावेळी नेस वाडिया महाविद्यालयाच्या प्राचार्या डॉ. व्ही. एस देवधर, उपप्राचार्य डॉ. हेमंत देवस्थळी, नसली वाडिया यांचे चिरंजीव नेस वाडिया उपस्थित होते. यावेळी सर नेस वाडिया यांच्या अर्धपुतळ्याचे अनावरण नसली वाडिया यांच्या हस्ते करण्यात आले.

यावेळी बोलताना नसली वाडिया म्हणाले की, जागतिकीकरणाचे आव्हान आपल्या समोल आहे अशा वेळी समाजाच्या विकासासाठी सर्वस्वी सरकारवर अवलंबून राहण्याची प्रवृत्ती सोडून द्यायला हवी. प्रसिद्ध समाजसेवक नानाजी देशमुख यांच्या ' सामाजिक स्वावलंबन ' कामाचा आदर्श युवकांनी घेण्याची गरज आहे. सरकारी पैसा राजकारण्यांचे सरंक्षण आणि प्रशासन व्यवस्था मोठ्या प्रमाणात खर्च होत असल्याचे त्यांनी सांगितले.

सामाजिक मूल्ये कमी होत चालली आहेत, बिहारमध्ये विद्यार्थ्यांचे अपहरण होत आहे. कायद्याचे भय कोणाला राहिलेले नाही अशावेळी युवकवर्गावर मोठी जबाबदारी असल्याचे वाडिया यांनी सांगितले.

बॉम्बे डाईंगचे उपकार्यकारी संचालक नेस वाडिया म्हणाले की, विद्याथीर् आणि पुणेकरांच्या सहकार्याने मॉडर्न एज्युकेशन सोसायटीला आणखी प्रगती पथावर नेण्याचा प्रयत्न करण्यात येणार आहे त्यासाठी एका समितीची स्थापना करण्यात आली आहे.

 
</text>
</doc>
