<doc>
<docno>1012470.cms.txt</docno>
<text>
 
संवाद
असली 'स्वदेस'
[ Saturday, February 05, 2005  08:37:00 pm]


' स्वदेस ' मधला मोहन भार्गव. तर हा गोवंडीतला रवी. मोहन भार्गव ' नासा ' तला वैज्ञानिक, तर रवी हा आयआयटीत इंजिनीअर होऊन मेरीलँडमध्ये डॉक्टरेट करणारा तरुण. पडद्यावरचा मोहन भार्गव जसा भारतात परततो, तसाच रवीही. महाराष्ट्रातल्या कालपर्यंत अंधारात राहिलेल्या आणि आता उजळून निघालेल्या आदिवासी गावातील प्रयोगाचा सक्रिय साक्षीदार. त्याची ही कथा ' स्वदेस ' ची आठवण करून देणारी, तरीही खूप वेगळी...

आशुतोष गोवारीकरांचा ' स्वदेस ' पाहिलाय ? पाहिला असला तर चांगलंच, पण नसला तरी बिघडत नाही ; कारण ही गोष्ट ' स्वदेस ' ची नाही. त्यातला ' मोहन भार्गव ' वेगळा. हा रवी. रवी कुच्चीमंची. मुंबईत गोवंडीला राहणारा.

आंध्र प्रदेशातलं राजमंडी हे त्याचं गाव. त्याच्या अस्तित्वाचा एक भाग कायम या गावात रेंगाळत असतो. मुंबईच्या आयआयटीत सिव्हिल इंजिनीयरिंगचं शिक्षण घेतानाही त्याला गावासाठी ' काही तरी ' करायचं असे. गावाचे प्रश्न सोडवायचा त्यावेळी त्याला सुचलेला मार्ग पैसे उभे करणं हा होता.

त्याच्याकडे बुद्धी होती. कल्पनाशक्ती होती. त्याला वाटलं, पैसे मिळवण्या-साठी हे पुरेसं आहे. त्यावेळी रुबिक क्यूब्ज हे जगभर खपणारं खेळणं होतं. त्याच धतीर्वर सुधारित आणि आकर्षक खेळणं विकसित करायचं. त्याचं भारतात आणि अमेरिकेत पेटंट घ्यायचं. त्याचं माकेर्टिंग करायचं. मग डॉलरच डॉलर. त्यातून गावाचे भौतिक प्रश्न सोडवायचे.

त्यानं आणि त्याच्या मित्रानं हे खेळणं शोधलं. त्याचं पेटंटही अमेरिकेत मिळवलं. तोवर तो पाटिर्कल फिजिक्समध्ये पीएच. डी. करण्यासाठी वॉशिंग्टन येथील मेरीलँड विद्यापीठात दाखल झाला होता. ' न्यूयॉर्क टाइम्स ' सारख्या प्रतिष्ठित वृत्तपत्रापासून अनेक स्थानिक प्रसारमाध्यमांतून या खेळण्याचा गवगवा होऊनही, अमेरिकी- जपानी खेळणेउद्योगात त्यावेळी आलेल्या मंदीमुळे या पेटंटला कोणी ग्राहक मिळाला नाही... आणि रवीला डॉलर.

पण त्याला धडा मात्र मिळाला. गावांच्या प्रश्नांशी जोडून घेऊन, ते सोडवण्याच्या प्रयत्नांतील यशासाठी पैसे हा आवश्यक घटक जरूर आहे ; मात्र कळीचा घटक आहे, तो असंख्यांचा स्वयंप्रेरित सहभाग. त्याच्यासारखेच असंख्य भारतीय शिक्षण, व्यवसाय या निमित्तानं अमेरिकेत त्याच्या अवतीभवती होते. त्यानं त्याच्या परिचयाच्या मित्रांना साद घालण्याचं ठरवलं.

दहा-पंधरा मित्रांनी प्रतिसाद दिलाही. थोडे पैसे आणि बरोबर शक्य तेवढा सहभाग. महिन्याला दहा डॉलर्स वर्गणी ठरली आणि ' असोसिएशन फॉर इंडियाज डेव्हलपमेंट ' ( एड) ही संस्था अस्तित्वात आली. साल होतं , 1991. प्रामुख्यानं विद्यार्थ्यांचाच सहभाग असलेल्या या संस्थेची पहिल्या वर्षातली पुंजी होती, एक हजार डॉलर्स. आज अमेरिकेतल्या 40 आणि ऑस्ट्रेलियातल्या चार-पाच शहरांत तिचा विस्तार झाला आहे आणि ' स्वदेसा ' तील गावांतील प्रश्नांशी जोडून घेऊ पाहणाऱ्या अनिवासी भारतीयांकडून 2004 साली जमा झालेली रक्कम आहे, दहा लाख डॉलर्स! ' स्वदेसा ' विषयीच्या आस्थेची परदेशी गेलेल्या विद्यार्थ्यांत, सुस्थित व्यावसायिकांत कमी नाही, याचा हा दिलासादायक प्रत्यय.

भारतात स्वयंसेवी संस्थांतफेर् राबवल्या जाणाऱ्या शंभर प्रकल्पांना सध्या ' एड ' कडून मदत मिळते. आरोग्य, शिक्षण, पर्यायी ऊर्जासोतांचा विकास, जलसंधारण, सेंदीय शेती याबरोबरच पर्यावरण आणि मानवी हक्कांशी निगडित प्रश्नांशी संस्था स्वत:ला जोडून घेते. गावाच्या पातळीवरील विकासाच्या प्रश्नांचं आकलन आणि त्यांच्या सोडवणुकीचे पर्याय, याविषयी कोणतीही चौकटबद्ध भूमिका संस्थेला मान्य नाही. निरंतर शिक्षणाची प्रक्रिया आणि संकल्पना तसेच तंत्रज्ञानाची देवघेव यावर संस्थेचा विश्वास आहे. त्यामुळे अमेरिकेतील संस्थेच्या सदस्यांच्या तंत्रज्ञान, संशोधनाच्या क्षमतांचा येथील गरजांशी मेळ घालून, अधिक लोकाभिमुख पर्याय राबवण्यास संस्थेची मदत झाली आहे.

महाराष्ट्राच्या नंदुरबार जिल्ह्यातलं बिलगाव हे यापैकी एक. लोकांनी लोकांसाठी उभारलेलं आणि पूर्णपणे स्वत:च चालवलेलं वीजकेंद असलेलं महाराष्ट्रातलं कदाचित एकमेव आदिवासी गाव. रिलायन्स, टाटा, एन्रॉन किंवा महाराष्ट्र राज्य वीज मंडळ यापैकी कोणाशीच देणंघेणं नसलेलं. ' मागास ' आणि ' प्रगत ' यांच्या निविर्वाद स्वीकारलेल्या व्याख्यांविषयी प्रश्न उपस्थित करणारं!

' स्वदेस ' मधलं गाव उजळलं, ते कोणा संवेदनशील ' मोहन भार्गव ' ची मानलेली आई त्या गावात वास्तव्याला आल्याचा अपघात घडला म्हणून... आणि तांत्रिक ज्ञानाव्यतिरिक्त, वीजकेंद उभारण्यासाठी आवश्यक तेवढे पैसे एटीएमवरून काढण्याइतका अमेरिकेतील ' नासा ' चा हा अधिकारी सबळ होता म्हणूनही. बिलगाव उजळलं ते मात्र सरदार सरोवर प्रकल्पामुळं होणाऱ्या अन्याय्य विस्थापनाच्या आणि त्यासाठी समर्थनं पुरवणाऱ्या विकासाच्या पक्षपाती मापदंडांना आव्हान देणाऱ्या चळवळीतून. ही चळवळ नर्मदेच्या खोऱ्यातील प्रकल्पग्रस्तांची. केरळमधल्या ' पीपल्स स्कूल ऑफ एनजीर् ' या संस्थेचे कार्यकतेर्, तसेच रवी आणि त्याच्या ' एड ' या संस्थेचा हे केंद उभारण्याच्या तांत्रिक प्रक्रियेत मोलाचा वाटा होता.

रवीची या चळवळीविषयीची आस्था हाही एक अपघातच होता! त्याची पत्नी अरविंदा ही त्यावेळी मेरीलँड विद्यापीठातच साहित्याचं अध्ययन करत होती. ती मूळची भारतीय, पण अमेरिकेत वाढलेली. मानवी हक्कांविषयीच्या चळवळीच्या अभ्यासामुळं तिला मेधा पाटकर आणि नर्मदा बचाव आंदोलन यांच्याविषयी कुतूहल होतं. ' एड ' च्या सदस्यांसाठी 1997 साली तिनं अमेरिकेत पाटकरांशी चचेर्चा कार्यक्रम आयोजित केला. रवीसाठी हा जाणिवा समृद्ध करणारा अनुभव ठरला. गावासाठी ' काहीतरी ' करायच्या उमीर्ला ठोस मार्ग दिसला आणि रवीनं अरविंदाच्या साथीनं अमेरिकेचा निरोप घेतला.

भारतातलं त्यांचं ' शिक्षण ' सुरू झालं, ते विकास प्रकल्पाच्या नावानं उठवल्या जाणाऱ्या, पण विकासाच्या लाभांच्या वाटपात स्थान नसलेल्या नंदुरबार जिल्ह्यातील आदिवासी गावांना दिलेल्या भेटींतून. विकासविरोधी, कायम नकारात्मक भूमिका घेणारी, अशी ज्या चळवळीची प्रतिमा रंगवली गेली होती, तिनं या दुर्गम भागांत चक्क ' जीवनशाळा ' चालवल्याचं त्यांना आढळलं. त्यापैकी नऊ शाळा तर निवासी होत्या.

रवी या गावांत गेला, ते परीक्षेचे दिवस होते. शहरांतल्या कोणत्याही फ्लॅटमध्ये दिसावं तसंच शाळेतलं दृश्य होतं. मध्यरात्रीपर्यंत जागून मुलांचा अभ्यास चालला होता. फरक एवढाच होता, कागदोपत्री शंभर टक्के ' इलेक्ट्रिफिकेशन ' झालेल्या महाराष्ट्रातील या गावांत वीज पोचलेली नव्हती! त्यामुळे मध्ये तेलाचा दिवा आणि त्याभोवती कोंडाळं करून अभ्यासात गढलेली मुलं असं दृश्य होतं.

रवीला आठवलं... पायातील स्नायूंतील ऊजेर्तून 50 वॅट वीज तयार होऊ शकते. या संकल्पनेचं वापरण्यास सोप्या अशा ' यंत्रा ' त रूपांतर करण्याचं आव्हान मुंबई आयआयटीतील विद्यार्थ्यानं प्रोजेक्ट म्हणून स्वीकारलं. रवीचे सहकारी मायकल आणि बडोद्याला फॅक्टरी असलेले रॉनीभाई यांनी डिझाइनमध्ये सुधारणा करून ' सायकल जनरेटर ' तयार केला. एक तास सायकलचं पॅडल मारलं, तर तीन तास विजेच्या दिव्याचा प्रकाश मिळणार असा हा हिशेब होता! प्रत्येकानं तीन मिनिटं पॅडल मारलं की 20 विद्यार्थ्यांना लख्ख प्रकाशात रात्री तीन तास अभ्यास करण्याची सोय त्यामुळं झाली.

आज देशभरातील स्वयंसेवी संस्थांकडून या ' पॅडल जनरेटर ' ची मागणी वाढत आहे. आता साडेसात हजारांत हा जनरेटर उपलब्ध असून, गेली काही वषेर् यापैकी निम्मी रक्कम ' एड ' ही संस्था मदत म्हणून देत होती.

एका खोलीसाठी दिव्याच्या या प्रयोगाचा पुढचा टप्पा डोमखेडीतील आठ घरांच्या एका पाड्यात वीज पोचवणं हा ठरला. केरळच्या अनिल आणि मधू यांनी उभारलेल्या ' मायक्रोहायड्रो सिस्टिम ' नं स्वातंत्र्यानंतर 50 वर्षांनी सरकारविना आदिवासी पाड्यात वीज आली. आज हे गाव सरदार सरोवर धरणाची उंची वाढल्यामुळे पाण्याखाली गेलं आहे. पण त्यापूवीर् आजुबाजूच्या अनेक आदिवासी गावांना विजेच्या प्रकाशाची आकांक्षा त्यानं दिली. शिवाय आपली आपण ती साकारण्याच्या सार्मथ्याचा प्रत्ययही. त्यातूनच 2003 साली अनेक पाड्यांचं अख्खं बिलगाव विजेच्या दिव्यांनी प्रकाशमान झालं.

चिखली ग्रामपंचायतीनं ठरवलं, लोकांनी श्ामदानानं बांध घालून विशिष्ट उंचीवर पाणी अडवलं, ते पाइपानं वाहून विशिष्ट क्षमतेचा टर्बाइन आवश्यक त्या गतीनं फिरवणारी यंत्रणा केरळची ' पीपल्स स्कूल ऑफ एनजीर् ' आणि ' एड ' च्या तांत्रिक मदतीनं उभी केली. निर्माण झालेली वीज पाड्यांतील घराघरात पोचवली.

आज हा प्रकल्प बिलगाव नवनिर्माण समितीच्या ' मालकी ' चा आहे. गावातीलच तीन आदिवासींना प्रकल्प चालवण्याचं आणि त्याच्या देखभालीचं प्रशिक्षण देण्यात आलं आहे. महिन्याला घरटी विशिष्ट रक्कम जमा करून, त्यातून हा खर्च भागवला जातो. उपलब्ध विजेच्या वापराचे प्राधान्यक्रम ठरलेले आहेत. त्यात रात्री घरात उजेडाला अग्रक्र म आहे. अन्नसुरक्षेसाठी आवश्यक तेवढ्या सिंचनाला दुसरा, चक्की चालवण्यासारख्या उपजीविकेच्या साधनासाठी तिसरा आणि करमणुकीसाठी शेवटचा असा क्रम पाळला जातो.

वीज आली, त्याला दोन वर्षं झाली आहेत. प्रजासत्ताकाला अर्धशतक उलटल्यानंतर कुठे गावाला रात्रीचा उजेड अंगवळणी पडला आहे! फेब्रुवारी ते पाऊस पडेपर्यंतच्या काळात विजेची उपलब्धता कमी होत जाते आणि शेवटी ती तीन तासांवर येते. तरीही लोक खूष आहेत आणि रवी व त्याचे सहकारीही. कारण त्यांच्या दृष्टीनं या प्रयोगाचं यश हे गावाच्या आवाक्यातील साधनसामुग्रीत वीज निर्माण करण्याचं तंत्रज्ञान सिद्ध करून दाखवलं हे नाही ; पाण्यासारख्या संसाधनावरील सामूहिक हक्क गावानं बजावून दाखवला आहे आणि त्याच्या लाभांचं वाटपही सामूहिक हिताच्या निकषावर सामूहिक निर्णयप्रक्रियेतून केलं जात आहे. याचं श्ाेय रवी चळवळीच्या मूल्यव्यवस्थेला देतो.

' स्वदेस ' मधल्या मोहन भार्गवची ही गोष्ट नाही, ती याचमुळे. भले ' स्वदेस ' च्या श्ाेयनामावलीत रवी आणि अरविंदा यांचा उल्लेख असला तरीही!

सतीश कामत

 
</text>
</doc>
