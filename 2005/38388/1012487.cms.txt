<doc>
<docno>1012487.cms.txt</docno>
<text>
 
क्रीडा
अ. भा. महिला हॉकी स्पर्धा आजपासून
[ Saturday, February 05, 2005  09:08:49 pm]


मुंबई : मुंबईमध्ये येत्या रविवारपासून टॉमी एमार अखिल भारतीय महिला हॉकी स्पधेर्ला प्रारंभ होत असून, यामध्ये देशभरातील आठ अव्वल महिला संघांचा समावेश असणार आहे. ही स्पर्धा 6 ते 14 फेब्रुवारी या कालावधीदरम्यान चर्चगेट येथील मुंबई हॉकी संघटनेच्या महिंद स्टेडियमवर खेळविण्यात येत आहे. स्थानिक पश्चिम रेल्वे, मध्य रेल्वे आणि एअर इंडिया या संघांसमोर भारतीय क्रीडा प्राधिकरण ( पश्चिम) तसेच प्राधिकरणाचा दक्षिण केंदाचा संघ, ओरिसातील पम्पोश क्रीडा वसतिगृह, दिल्ली इलेव्हन आणि रांची इलेव्हन या देशांतील अन्य संघांचे आव्हान असणार आहे. गेली दोन वषेर् ही स्पर्धा होऊ शकली नव्हती. पण यंदा समोर अनेक अडचणी असूनही मुंबई महिला हॉकी संघटनेने ती घेण्याचा संकल्प सोडला आहे.

स्पधेर्तील आठ संघांची दोन गटांत विभागणी करण्यात आली असून, त्यांच्यात उपांत्यपूर्व साखळी होईल व त्यानंतर अव्वल दोन संघ उपांत्य फेरीसाठी या गटांतून पात्र ठरतील.

टॉमी एमार सुवर्ण चषक स्पधेर्चा इतिहास सुरू झाला 1948 सालापासून. अँग्लो इंडियन वंशाचे आणि दक्षिण आफ्रिकेतील टॉमी एमार यांनी त्या काळी हा चषक महिला हॉकीसाठी प्रदान केला. त्या काळी बॉम्बे जिमखान्यावर महिलांची हॉकी मोठ्या प्रमाणावर खेळली जावयाची व तेथे उठ- बस असणाऱ्या टॉमी एमार यांनी त्यामुळे प्रभावित होऊन हा निर्णय घेतला.

रविवार , 6 फेब्रुवारी रोजी दुपारी 2 वाजता स्पधेर्चे उद्घाटन ऑलिम्पिक हॉकीपटू पद्मश्री सेल्मा डिसिल्व्हा यांच्या हस्ते होणार असून, पहिली लढत एअर इंडिया आणि क्रीडा प्राधिकरण (पश्चिम) या दोन संघांमध्ये होणार आहे.

 
</text>
</doc>
