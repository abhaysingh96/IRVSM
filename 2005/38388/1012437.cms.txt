<doc>
<docno>1012437.cms.txt</docno>
<text>
 
संवाद
नो कॉमेंट...
[ Saturday, February 05, 2005  08:04:18 pm]


तैपेईमधून आलेली ही बातमी तशीच्या तशी देत आहे. आपण योग्य तो बोध घ्यावा. एका तैवानी आध्यात्मिक गुरूने एक दावा केला आहे. तेथील नव्या पंतप्रधानांना त्यांनी अध्यात्माच्या जोरावर पॅरिसची सफर घडवून आणली. प्रत्यक्ष तेथे न जाता. या गुरूंचे नाव सुग ची ली असे आहे.

आपण एकाच वेळी अनेक ठिकाणी अवतीर्ण होऊ शकतो, आपला देह म्हणजे ' स्प्लिट बॉडी ' असल्याने असे करता येते, असा त्यांचा दावा आहे. पंतप्रधानांना आयफेल टॉवर, सिटी हॉल या सर्वांमध्ये नेऊन आणले. आपण तैवानमध्येच बसून पॅरिसला जाऊन आलो, अशी कबुलीही पंतप्रधानांनी दिल्याचे गुरूंचे म्हणणे आहे.

स्वत: पंतप्रधान मात्र म्हणतात, की तुम्हाला जेवणानंतरचा विनोद म्हणून हा किस्सा चघळायला चांगला आहे. एकाच वेळी आपण अनेक ठिकाणी असतो या गुरूंच्या दाव्याविरूद्ध आणि त्यांनी भरमसाठ पैसे भाविकांकडून घेतल्याबद्दल सात वर्षांपूवीर् तैपेई जिल्हा न्यायालयात खटला चालला होता, त्यात गुरूंना दोषी ठरविण्यात आले.

प्रकरण अर्थातच उच्च न्यायालयात गेले. उच्च न्यायालयाने गुरूंच्या बाजूने निकाल दिला. एखाद्या माणसाने त्याच्याकडे अशी विद्या असल्याचा दावा केला तर तो दावा सिद्ध करण्याचा किंवा खोटा ठरविण्याचा अधिकार पोलिसांना नाही, असे न्यायालयाचे म्हणणे पडले. आता या गुरूंची बातमी ' चायना टाइम्स ' ने छापली आहे. म्हणतात ना, लोक मूर्ख सहज बनतात, तो बनविणारा एखादा असावा लागतो '...

अशोक पानवलकर

 
</text>
</doc>
