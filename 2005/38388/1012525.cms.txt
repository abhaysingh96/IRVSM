<doc>
<docno>1012525.cms.txt</docno>
<text>
 
महाराष्ट्र
शोषणाविरुद्ध चैतन्यमय माणुसकीने लढायचेय
[ Saturday, February 05, 2005  09:47:23 pm]


नवी मुंबईत होत असलेल्या विदोही साहित्य संमेलनाचे अध्यक्ष तुलसी परब यांनी ' विदोह ' कशासाठी आणि कसा असावा, याचे विवेचन केले आहे. आपल्या अध्यक्षीय भाषणात शोषण होऊ नये म्हणून नेमके काय करावे, यासंबंधी त्यांनी मांडलेल्या मतांचा हा गोषवारा

विदोहाची साधी सोपी व्याख्या करणे शक्य नाही ; कारण विविध सामाजिक, सांस्कृतिक परिस्थितीत जमेल त्या पद्धतीने पारंपरिक प्रस्थापिततेच्या विरोधात बंडे उभी राहिली आहेत. काही वेळा ही बंडे तात्कालिक स्वरूपाची आणि उत्स्फूर्तपणे होणारी प्रतिक्रिया ठरतात व हळूहळू निवळतात.

विदोहाची भूमिका विस्कळित नसते. तिची समाजसापेक्ष बांधणी असते व फाटाफुटीला वाव नसतो. त्यासाठी विवेकाने, म्हणजे थांबून, पूर्ण तत्त्वज्ञान बांधून, आधीच्या उत्कट परंपरांची माहिती घेऊन, त्यांच्याही पलीकडे पाहता यावे म्हणून अभ्यास करावा लागतो. त्यातून सूत्रबद्ध भौतिक शक्ती घडवावी लागते.

ही भौतिक शक्ती ज्याला लाभते, त्याच्या अंगोपांगी वैश्विक चैतन्य येते आणि तो आदिम इतिहासात शिरतो. पण इतिहासात शिरायला एक साहस लागते आणि ते साहस मुक्त माणुसकीची घडण कशी असावी, हे दाखविणाऱ्या तत्त्वज्ञांनी माणसापर्यंत आपल्याला घेऊन जाते. हा माणूस शिवाजी महाराज, महात्मा फुले, महात्मा गांधी किंवा डॉ. आंबेडकरही असू शकतात किंवा त्याआधीच्या काळात डोकावायचे म्हणजे चार्वाक, बुद्धही असू शकतात. अशा चैतन्यांचा प्रवाह इतिहासातून अव्याहतपणे कसा वाहतो, हे तपासून पाहावे लागते. शुद्ध परंपरेचा धागा कधी स्पष्ट तर कधी अस्पष्ट भासतो, तो आपल्यापर्यंत आणणे म्हणजेच नव्या दृष्टिकोनाचा स्वीकार.

याचा वेध घेताना भागवत परंपरेतील वारकरी भक्ती आणि तिचे वारसदार यांच्यात समानतेचे अनेक पुरावे सापडतात. ज्ञानेश्वरांनी प्राकृतमध्ये आपली बंडखोरी व्यक्त केली. त्यांच्या आसपास नामदेव महाराज होते. ते तर ' खरा आदमी ' शोधण्यासाठी अगदी पंजाबपर्यंतच्या यात्रा करून आले होते. मला स्वत:ला तुकाराम महाराज आणि त्यांची प्रभावळ अधिक पटते. त्यात बहिणाबाईही ओघाने आली. महाराजांच्या अनेक अभंगांतून जशी मुक्तीची आस आहे, तशी येणाऱ्या प्रत्येक क्षणावरच्या संकटांची उत्तरेही तयार आहेत. ते सगळे शोषण, यातना यांतून पार पडले होते.

मार्क्स, लेनिन, माओबद्दल नंतर बोलता येईल. आता सरळ आधुनिक युगच गाठावेे. वारकरी चळवळ आठशे वषेर् चालू राहिली याचा अर्थ, त्याविरोधात काही तरी प्रस्थापित असलेच पाहिजे. ते म्हणजे पूजेचे मालक बडवे आणि प्रेमाचे भक्त हे.

मधल्या काळात धामिर्क विष कालवून सत्ता बळकाविणाऱ्यांचा जनतेने पाडाव केला आहे. हिंदू राष्ट्राची निर्घृण कल्पना मांडून त्यांनी आपल्या देशातील दंगेधोपे वाढविण्यात, मानवी वंशहत्येपर्यंत मजल गाठली होती. त्याला काही प्रमाणात आवरण्यात आलेय, हे खरेे, तरी सध्याच्या समाजातील अनेक अनिष्ट रूढी पाहता धोका अद्याप टळलेला नाही. सावधता, समूहांमध्ये अधिकाधिक सोशिकता आणि धर्मनिरपेक्ष, लोकशाही प्रवृत्तींचा विकास याकडे लक्ष द्यावे लागणार आहे.

मात्र, पुरोगामी आणि डाव्या शक्तींच्या पाठिंब्यावर निवडून आलेल्या नवीन सरकारवर आपल्याला अंकुश ठेवण्याची आणि काही प्रमाणात शोषित जनतेला जी अधिक राजकीय जबाबदारी प्राप्त झाली आहे, तिच्या सह्याने लढण्याची आज प्रचंड गरज निर्माण झाली आहे.

नव्या मुंबईत, मुंबईत महत्त्वाचे कारखाने बंद पडून कामगार देशोधडीला लागला आहे. शेतकरी आत्महत्या करताहेत. मुंबईचे शांघाय करायची धडपड, धरण विस्थापित आणि मेळघाटमधील प्रकरणे पाहिली की, आपल्यासमोर किती कामे करण्याची, जबाबदारी आहे, हेही कष्टकरी आणि शोषित जनतेने समजून घेतले पाहिजे. तरुणांच्या शिक्षणाचे काय, मायमराठीचे काय, हेही प्रश्ान् बेकारीच्या खाईतील मराठी समाजासमोर ठाकले आहेत.

त्यांच्याविरुद्ध तात्काळ मोठी आघाडी उघडून कृतीशील कार्यक्रमांना सुरुवात करणे, ही आजची मोठी गरज आहे. त्या दिशेने काहा घटना घडू शकतात, हे आशादायक वाटते, पण किती काळ ?

साम्राज्यवादी आणि त्यांच्या दोस्तांविरुद्धचा सततचा युद्धविरोध आणि जागतिक शांततेची हमी बाळगणारा नवा समाज आपल्याला निर्माण करता आला पाहिजे. त्यासाठी जनचळवळी उभारून सबंध समाजात परिवर्तन घडविण्याखेरीज दुसरा मार्ग माझ्यासारख्यांच्या अल्पबुद्धीला तरी दिसत नाही.

 
</text>
</doc>
