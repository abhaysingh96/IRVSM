<doc>
<docno>1012038.cms.txt</docno>
<text>
 
महामुंबई
'र. ग. कणिर्क आदर्श कामगार नेता'
[ Saturday, February 05, 2005  12:12:04 am]


म. टा. प्रतिनिधी

मुंबई : सरकारी कर्मचाऱ्यांच्याच नव्हे तर एड्स, आदिवासींच्या समस्या अशा मूलभूत प्रश्ानंचीही त्यांना जाणीव आहे.त्यामुळे र.ग. कणिर्क हे एक आदर्श कामगार नेता आहेत, असे गौरवोद्गार ज्येष्ठ कामगार नेते डॉ. शांती पटेल यांनी शुक्रवारी कणिर्क यांच्या सत्कार समारंभात काढले.

राज्य सरकारी कर्मचारी मध्यवतीर् संघटनेचे नेते र. ग. कणिर्क यांच्या वयाला 75 वषेर् पूर्ण झाल्याबद्दल ' भवतु सब्बु मंगलम संस्थे ' ने त्यांचा अमृत महोत्सवी सत्कार आयोजित केला होता. त्याला डॉ. पटेल प्रमुख पाहुणे होते. अध्यक्षस्थानी ज्येष्ठ पत्रकार व दलित मित्र यशवंत पाध्ये हे होते. याशिवाय तांबे एज्युकेशन सोसायटीचे संस्थापक प्राचार्य आर. एल. तांबे यांच्यासह अन्य मान्यवर उपस्थित होते. कणिर्क यांचा डॉ. पटेल यांच्या हस्ते फेटा घालून सत्कार करण्यात आला. ' भवतु ' चे संस्थापक शांतु डोळस यांनी कार्यक्रमाचे सूत्रसंचालन केले. सत्काराला उत्तर देताना कणिर्क खूपच भारावून गेले. हा सामूहिक नेतृत्त्वाचा सत्कार असल्याचे मनोगत त्यांनी व्यक्त केले.

कामगारांच्या चळवळीपेक्षा सुशिक्षित कर्मचाऱ्यांची संघटना चालविणे हे फार अवघड काम असते आणि हे आव्हान कणिर्क यांनी स्वीकारून तब्बल 46 वषेर् ते यशस्वीपणे पार पाडले आहे. वेगवेगळ्या युनियनमध्ये कट्टर स्पर्धा असूनही कणिर्क यांच्यावर सरकारी कर्मचाऱ्यांनी कायम विश्वास ठेवला, हेच त्यांच्या संघटनेचे यश आहे, असेही डॉ. पटेल म्हणाले.

यशवंत पाध्ये यांनी वसंतराव नाईक हे मुख्यमंत्री असताना सरकारी कर्मचाऱ्यांनी केलेला पहिला संप यशस्वी झाल्याने ज्येष्ठ कामगार नेते मनोहर कोतवाल यांच्यासह विविध कामगार नेत्यांनी कणिर्क यांच्या संघटन शक्तीचे जे कौतुक केले त्या प्रतिक्रिया वाचून दाखविल्या.

 
</text>
</doc>
