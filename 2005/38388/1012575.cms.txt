<doc>
<docno>1012575.cms.txt</docno>
<text>
 
देश-विदेश
काळ्या पैशाची 'सफेदी' बिनव्याजी बाँडने!
[ Saturday, February 05, 2005  11:57:07 pm]


म. टा. विशेष प्रतिनिधी

नवी दिल्ली : देशातील काळा पैसा ' सफेद ' करून ' चलना ' त आणण्यासाठी अर्थतज्ज्ञांच्या समितीने केंदीय अर्थमंत्री पी. चिदंबरम यांच्याकडे अनेक शिफारशी केल्या असून त्यात, किमान पाच वषेर् पैसे काढता येणार नाहीत, असे बिनव्याजी बाँड बाजारात आणण्याची शिफारस आहे, असे खात्री-लायकरित्या समजते.

काळ्या पैशावर कर लावता येत नसल्याने त्या पैशाआधारे केलेल्या व्यवहारावर कर (ट्रान्झॅक्शन टॅक्स) बसवावा, स्थावर मिळकतींच्या व्यवहारात बाजारभावाच्या प्रमाणात कर लावावेत, अशा महत्वपूर्ण शिफारशी समितीने केल्या आहेत.

केंद सरकारला किमान समान कार्यक्रमाच्या अंमलबजावणीसाठी पुढील आथिर्क वर्षात किमान 30 हजार कोटी रुपये गोळा करायचे आहेत. करदात्यांकडून इतकी मोठी रक्कम गोळा होणे शक्य नाही. भारतात काळ्या पैशांच्या समांतर अर्थव्यवस्थेत सध्या 25 लाख कोटी रुपये (राष्ट्रीय ठोकळ उत्पन्नाच्या 40 टक्के) गंुतलेले असण्याची शक्यता आहे.

ही रक्कम कोणत्या वैध मार्गाने नियमित अर्थव्यवस्थेत आणता येईल आणि प्रामाणिक करदात्यांचा अपमान होऊ न देता काळ्या पैशांवर नियंत्रण आणून सरकारचे उत्पन्न कसे वाढेल, या चिंतेत अर्थमंत्रालय ग्रस्त आहे. त्यातून या योजना आकाराला आल्या आहेत.

काळा पैसा बाहेर काढण्यासाठी सरकार अनेक योजना जाहीर करते. 1997 साली करबुडव्यांना अभयदान देणारी व्हॉलंटरी डिस्क्लोझर स्कीम ( व्हीडी-आयएस) आली होती.

सुप्रीम कोर्टाने तिची कडक हजेरी घेऊन भविष्यात अशा योजना आणून समांतर अर्थ-व्यवस्थेला उत्तेजन देऊ नये असे स्पष्ट केले होते. त्यामुळे अर्थमंत्र्यांपुढे हा संवेदनशील विषय हाताळण्याचे थोडेच पर्याय शिल्लक आहेत.

करदात्याने 6 वर्षांतील अथवा त्यापूवीर्च्या काळ्या पैशाचे कायदेशीर पैशात रूपांतर करण्यासाठी प्राप्तिकर कायद्याच्या कलम 148 चा लाभ घेऊन नवे विवरणपत्र भरावे. दंडव्याज माफ करण्यासाठी संबंधित प्राप्तिकर अधिकाऱ्याला सारे तपशील सादर करावेत आणि पुढील काळासाठी त्यावर नियमित कर भरावा, अशीही सूचना तज्ज्ञांनी केल्याचे समजले. मात्र त्यासाठी कायद्यात व्यापक दुरुस्ती करावी लागेल.

अर्थमंत्र्यांकडे बजेटपूर्व शिफारशींचा ओघ

* ट्रान्झॅक्शन टॅक्स बसवावा

* स्थावर मिळकतींच्या व्यवहारात बाजारभावाप्रमाणे कर हवा

* अर्थमंत्र्यांपुढे पर्याय थोडेच

 
</text>
</doc>
