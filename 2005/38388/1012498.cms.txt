<doc>
<docno>1012498.cms.txt</docno>
<text>
 
देश-विदेश
दिल्लीतील अपहृत मुलाची ओरिसात सुटका
[ Saturday, February 05, 2005  09:16:21 pm]


वृत्तसंस्था

रूरकेला : नवी दिल्ली येथून पाच दिवसांपूर्वी अपहरण झालेल्या अपिर्त दिवाण या दीडवषीर्य मुलाची त्याच्याकडे घरकाम करणाऱ्या सावित्री मिन्झ हिच्या ताब्यातून सुटका करण्यात पोलिसांना यश आले आहे. या महिलेचे पोस्टर ठिकठिकाणी लावण्यात आल्यामुळे ती पोलिसांच्या हाती आली.

सोमवारी दिवाण यांच्या घरी कुणी नसताना सावित्रीने अपिर्तला घेऊन दिल्ली सोडली. त्याला घेऊन ती शनिवारी राजगणपूर येथे आली. तिला एका बस स्टॉपजवळील बॅथमधून फोन करताना एका स्थानिकाने पाहिले आणि ताबडतोब पोलिसांना कळवले. तोवर तेथे जमलेल्या जमावाने विविध प्रश्न विचारून तिला भंडावून सोडले होते.

विवाहितेसारखा पोषाख करून आलेल्या सावित्रीने सुरुवातीला हा आपलाच मुलगा असल्याचा दावा केला. पण पोलिसांनी आपल्या खाक्या दाखवताच तिने त्याचे अपहरण केल्याचे मान्य केले. तिच्याकडून रेल्वे आणि बसची तिकिटेही हस्तगत करण्यात आली आहेत.

तिला अटक करून स्थानिक कोर्टापुढे हजर करण्यात आले. तिची आणि अपिर्तची राजगणपूर येथील रुग्णालयात मेडिकल तपासणी करण्यात आली. तिला आपल्या ताब्यात देण्याची मागणी दिल्ली पोलिसांनी केली आहे.

 
</text>
</doc>
