<doc>
<docno>1012565.cms.txt</docno>
<text>
 
महाराष्ट्र
शाळा आणि व्यवस्थापनाच्या भांडणात विद्यार्थी वेठीस
[ Saturday, February 05, 2005  11:49:03 pm]


म. टा. प्रतिनिधी

पुणे : व्यवस्थापनाच्या भांडणामध्ये विद्यार्थ्यांना वेठीस धरून पूर्वसूचना न देताच सोमवार पेठेतील एस. व्ही. युनियन या खाजगी शाळेला सुट्टी दिल्याने विद्याथीर् आणि पालकांची शनिवारी भंबेरी उडाली.

या शाळेच्या व्यवस्थापनाने अंतर्गत वादामुळे मुख्याध्यापकांना कामावरून कमी केले आहे. त्यांना पुन्हा कामावर घ्यावे, अशी मागणी करण्यासाठी पालक शाळेवर मोर्चा नेणार होते. या प्रकाराला घाबरून व्यवस्थापनाने अचानक शाळेला सुट्टी जाहीर केली.

शाळेला रिक्षातून येणाऱ्या अनेक विद्यार्थ्यांना रिक्षावल्यांनी तेथेच सोडले. त्यामुळे त्यांना परत घरी जाण्याची पंचाईत झाली. या प्रकारामुळे पालकांचीही धावपळ झाली.

शाळेला अघोषित सुट्टी का दिली याची आणि झालेल्या प्रकाराची ताबडतोब चौकशी करण्यात येईल, असे महापालिकेच्या शिक्षण मंडळाचे शिक्षणप्रमुख डॉ. स. जि. खतीब यांनी सांगितले.

 
</text>
</doc>
