<doc>
<docno>1012085.cms.txt</docno>
<text>
 
देश-विदेश
गोवा सत्तापालट; भाजप हायकोर्टात
[ Saturday, February 05, 2005  12:42:36 am]


वृत्तसंस्था

नवी दिल्ली : ' घटनेची पायमल्ली ' करीत गोव्यातील भारतीय जनता पक्षाचे सरकार बडतर्फ करण्याच्या राज्यपाल एस. सी. जमीर यांच्या निर्णयाला मुंबई हायकोर्टात आव्हान देण्याचा निर्णय भाजपने घेतला आहे.

या निर्णयाविरोधात आठ फेब्रुवारीला देशव्यापी निदर्शनेही करण्याचे वरिष्ठ नेत्यांच्या बैठकीत ठरले. अटलबिहारी वाजपेयी, लालकृष्ण अडवाणी, जॉर्ज फर्नांडिस हे दिल्लीत आठ फेबुवारीला धरणे धरणार आहेत.

हे सरकार बडतर्फ करण्याचे राज्यपालांचे कृत्य घटनाविरोधी, निर्लज्ज व लबाड आहे, असे भाजपने म्हटले आहे.

 
</text>
</doc>
