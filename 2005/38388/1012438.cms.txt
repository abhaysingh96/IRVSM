<doc>
<docno>1012438.cms.txt</docno>
<text>
 
संवाद
कमालच आहे...
[ Saturday, February 05, 2005  08:05:40 pm]


तुम्ही शाळेत असताना कोणता विषय आवडायचा. गणित आणि भूगोल हे विषय मनापासून आवडणारे लोक ग्रेटच म्हणायला हवेत. भूगोलावर प्रेम करणारे विद्यार्थी जसे असतात तसेच यासारखा रटाळ विषयही अतिशय रसाळपणे शिकवणारे शिक्षकही आहेत. तरीही अझरबैजान येथील एका मुलाचे कौतुक वाटते.

माजी सोव्हिएत महासंघातल्या या देशात हा मुलगा हीरो बनला आहे. त्याचे वय अवघे दोन वर्षांचे आहे. मातृभाषाही नीट बोलता येत नसताना जगातील 160 देशांची नावे मात्न त्याला तोंडपाठ आहेत. एवढेच नव्हे, तर त्याच्यापुढे नकाशा ठेवला आणि एखादा अप्रसिद्ध देश कोठे आहे असे विचारले तरी तो क्षणार्धात त्या देशावर बोट ठेवतो.

त्याचे वडिल शिक्षक आहेत. ते इतिहास शिकवतात, भूगोल कधीच शिकवलेला नाही. पण घरातल्या एका भिंतीवर जगाचा मोठा नकाशा चिकटवलेला आहे. मुलगा एक वर्षाचा होतानाच सारखा नकाशाकडे जायचा. त्याआधीही त्याची तिकडे नजर होतीच. नकाशा रंगीबेरंगी होता. त्यामुळे दिसायलाही छान होता. गंमत म्हणून त्याचे वडील एकेका देशाचे नाव त्याला सांगायचे

एवढ्या लहान मुलाला काय कळणार, असा त्यांचा विचार असावा. पण थोडे बोलता यायला लागल्यावर तो मुलगा स्वत:हून नकाशाकडे जायचा व बघत रहायचा. एके दिवशी तो असाच नकाशापाशी असताना त्याने एका देशावर बोट ठेवून काहीतरी सांगायचा प्रयत्न करायला लागला. वडिलांनी लांबूनच तो स्पेन देश आहे, असे सांगितले. त्याबरोबर मुलाने जोरात नकाराथीर् डोके हलवून तो स्पेन नसल्याचे स्पष्ट केले.

वडिलांनी जवळ जाऊन पाहिले तेव्हा तो देश स्पेन नसून इटली असल्याचे त्यांच्या लक्षात आले. तेव्हा हा मुलगा दीड वर्षांचा होता. त्याला भूगोलात गती आहे असे वाटल्यावरून वडिलांनी त्याला एकेका देशाबद्दल विचारायला सुरूवात केली. आश्चर्य म्हणजे त्याने पटापट ते देश दाखविले. मग त्याची कीतीर् देशभर पसरली. त्याच वयात त्याने टीव्हीवरील स्पधेर्त भाग घेऊन पहिला क्रमांकही मिळविला. त्या कार्यक्रमाची व्हीडिओफीत नंतर नियमितपणे दाखविण्यात येते. त्याला एक भाऊही आहे. पण कोणत्याही घरात दोन भावंडे एकसारखी असत नाहीत, किंबहुना परस्परविरोधीच वर्तणूक असणारे असतात. त्याचप्रमाणे त्यांचे आहे. भावाला अभ्यास कर म्हणून मागे लागावे लागते आणि हा मात्न सारखा अभ्यास घे म्हणून आईच्या मागे लागतो. आता बोला...

अशोक पानवलकर

 
</text>
</doc>
