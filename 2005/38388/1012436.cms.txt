<doc>
<docno>1012436.cms.txt</docno>
<text>
 
संवाद
गोड गोड घरे...
[ Saturday, February 05, 2005  08:03:01 pm]


उसापासून तुम्ही घर बांधू शकता, हे तुम्हाला माहीत आहे काय. उस लावून त्याच्या पैशातून तुम्ही घर उभारू शकता, असे मला म्हणायचे नाही तर बगॅस (मळी) आणि सिमेंट यांचे योग्य त्या प्रमाणात मिश्ाण केले तर त्यापासून चांगले भक्कम घर बांधले जाऊ शकते.

क्युबाची राजधानी हवाना येथे गेल्या वर्षभरात अशी वीस घरे बांधून चाचणी घेण्यात आली. तेथील साखर उत्पादनात अग्रेसर असलेल्या एका कारखान्याचे मालक गोन्झालेझ यांनी ही घरे बांधून घेतली. वाळवी किंवा आगीला प्रतिबंधक अशी ही घरे आहेत, असा त्यांचा दावा आहे.

क्युबाच्या एका संशोधन केंदात उसापासून काय काय उत्पादने बनू शकतात याचा अभ्यास चालू असताना घरांची कल्पना पुढे आली. ऊस वापरला तर खर्चही कमी होईल आणि मजबुती अधिक येईल, असे त्यांना वाटले. म्हणून प्रत्यक्ष घरे उभारण्यात आली.

सध्या ती लहान असली, तरी मोठ्या इमारतीही त्यातून उभ्या करता येतील, असा विश्वास तेथील साखर उद्योगाला वाटतो.

अशोक पानवलकर

 
</text>
</doc>
