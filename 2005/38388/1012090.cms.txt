<doc>
<docno>1012090.cms.txt</docno>
<text>
 
देश-विदेश
अखेर तळेकरांना अटक
[ Saturday, February 05, 2005  12:45:46 am]


म. टा. प्रतिनिधी

मुंबई : ' महानंद डेअरी ' चे निलंबित कार्यकारी संचालक शिवाजीराव हनुमंत तळेकर (52) यांना बेहिशोबी मालमत्ता जमवल्याच्या आरोपावरून अखेर शुक्रवारी लाचलुचपत प्रतिबंधक खात्याच्या पोलिसांनी अटक केली. मात्र , ' आजारी ' तळेकर गजा-आड झाले नसून जे. जे. रुग्णालयात दाखल आहेत.

तळेकर मुंबईबाहेर पळून जात असल्याचा सुगावा लागल्याने त्यांना ताबडतोब अटक करण्यात आल्याचे एसीबीच्या अधिकाऱ्यांनी सांगितले. त्यांचा पासपोर्ट जप्त करण्यात आला असून त्यांना शनिवारी कोर्टात हजर करण्यात आला आहे.

तळेकरांच्या गोरेगाव (पू.) येथील निवासस्थानी तसेच कार्यालयावर एसीबीने 17 जानेवारी रोजी छापा घातला होता. मात्र त्यानंतर तळेकरांविरुद्ध गुन्हा दाखल झाला आहे की नाही, याचा तपशील सांगण्यास एसीबीच्या अधिकाऱ्यांनी नकार दिल्याने उलट-सुलट चचेर्ला उधाण आले होते. तळेकरांच्या मालमत्तेची मोजदाद सुरू आहे, एवढेच एसीबीकडून सांगितले जात होते. मात्र गुरुवारी त्यांच्यावर आणि त्यांच्या पत्नीवर गुन्हा दाखल करण्यात आला.

 
</text>
</doc>
