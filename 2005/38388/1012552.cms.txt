<doc>
<docno>1012552.cms.txt</docno>
<text>
 
महाराष्ट्र
दाराचा कडीकोयंडा तोडून 72 हजारांचा ऐवज लंपास
[ Saturday, February 05, 2005  11:37:22 pm]


म. टा. वृत्तसेवा

नवी मुंबई : रबाले परिसरातील गोठीवली गावात एका घराच्या मागील दाराचा कडीकोयंडा तोडून चोरट्यांनी रोख रक्कम व सोन्याचांदीचे दागिने मिळून 72 हजारांचा ऐवज लंपास केला.

गोठीवलीत राहणाऱ्या कैलास बाळकृष्ण पाटील यांच्या घरात गुरुवारी मध्यरात्रीनंतर हा प्रकार घडला. मध्यरात्री 12.30 ते सकाळी सात या दरम्यानच्या काळात चोरट्यांनी पाटील यांच्या घराच्या मागील दरवाजाचा कडीकोयंडा काढून आत प्रवेश केला. कपाटाची चावी मिळवून त्यांनी कपाटातील 22 हजार रुपये रोख आणि 50 हजार रुपये किमतीचे दागिने असा 72 हजार रुपयांचा ऐवज लंपास केला. कैलास पाटील यांच्या घरावर 1984 मध्येही चोरट्यांनी दरोडा टाकला होता. त्यावेळी त्यांचा प्रतिकार करताना कैलास पाटील यांचे वडील मृत्युमुखी पडले. त्या दु:खद स्मृतींची आठवण या निमित्ताने पाटील कुुटंबाला पुन्हा झाली आहे.

 
</text>
</doc>
