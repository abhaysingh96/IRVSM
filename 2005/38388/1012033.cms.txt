<doc>
<docno>1012033.cms.txt</docno>
<text>
 
महामुंबई
मोफत विजेचे भवितव्य वित्त आयोगाच्या हातात?
[ Saturday, February 05, 2005  12:08:44 am]


म. टा. प्रतिनिधी

मुंबई : केंद सरकारच्या कर्जांपैकी निम्मी रक्कम माफ करावी, या राज्य सरकारच्या मागणीला काही अटींवर बाराव्या वित्त आयोगाने मान्यता दिल्याचे समजते. मात्र, त्यासाठी कोणत्या अटी घातल्या हे स्पष्ट होत नाही, तोपर्यंत नेमका किती फायदा होईल, हे सांगता येत नाही. राजकोषीय उत्तरदायित्व कायद्याचे बंधन घालण्यात आले असेल तर वित्त आयोगाला अपेक्षित असलेला कायदा करावा लागेल आणि त्या परिस्थितीत आथिर्क शिस्त पाळण्यासाठी काही बंधने घालावी लागतील, असे स्पष्ट करताना, अशा परिस्थितीत मोफत विजेसारख्या सवलती कदाचित देता येणार नाही, अशी भीती अर्थमंत्री जयंत पाटील यांनी शुक्रवारी येथे व्यक्त केली.

हा कायदा करण्यासंबधीचे विधेयक मागील सरकारने आणले होते. ते संयुक्त चिकित्सा समितीकडे पाठविण्याचा निर्णय घेण्यात आला. त्यामुळे नव्याने असे विधेयक आणावे लागेल, असे ते म्हणाले.

केंद सरकारची सर्व कजेर् एकत्र करून परतफेडीची मुदत 20 वर्षांनी वाढवून देण्याची विनंतीही वित्त आयोग व केंद सरकारने मान्य केल्याची माहिती असून या निर्णयामुळे राज्याची आथिर्क परिस्थिती सुधारण्यास मदत होईल, अशी आशा पाटील यांनी व्यक्त केली.

कर्जाच्या परतफेडीची मुदत वाढवून दिल्याने कर्जाचा बोजा कमी होणार नसला तरी परतफेडीचा वाषिर्क हप्ता कमी होत असल्याने राज्याची तरलता (लिक्विडिटी) सुधारण्यात मदत होईल, असे मत पाटील यांनी व्यक्त केले.

केंदाच्या कराचा सर्व राज्यांमध्ये वाटावयाच्या हिश्श्याचे प्रमाण 29.5 टक्यांवरून 30.5 टक्यांवर जाणार आहे. परिणामी केंदाचे राज्याच्या व करांच्या हिश्श्यातून मिळणाऱ्या अनुदानात तीन टक्क्याने वाढ होणार आहे. या निर्णयामुळे प्रत्येक राज्याला मिळणारी टक्केवारी कायम राहणार असली तरी महाराष्ट्राचा हिस्सा अंदाजे 80 कोटी रुपयांनी वाढेल, अशी माहिती त्यांनी यावेळी दिली. मार्च 2005 अखेरीस राज्यावरील कर्जाचा बोजा 1 लाख 10 हजार कोटींवर जाणार असला तरी त्यामुळे घाबरून जाण्यासारखी परिस्थिती नाही. तरीही हे कर्ज 80 ते 85 हजार कोटी रुपयांवर आले तर विकासाकामांना अधिक गती देता येईल, असे ते म्हणाले.

व्हॅट कायदा लागू करायला राज्य सरकारची हरकत असण्याचे काहीच कारण नाही. मात्र, व्हॅट लागू केल्यानंतर नुकसान झाले तर त्याची भरपाई केंदाने द्यावी, अशी विनंती राज्य सरकारने केली होती. त्याला केंदाने मान्यता दिली असून पहिल्या वर्षात 100 टक्के भरपाई देण्याचे केंदाने मान्य केले आहे. दुसऱ्या वर्षात 75 टक्के तर तिसऱ्या वर्षात 50 टक्के भरपाई दिली जाईल, असे पाटील यांनी सांगितले. पेट्रोल, डिझेल, तंबाखू, कापड अशा वस्तूंना व्हॅटमधून वगळण्यात आले असून सर्व राज्यांत त्यांचे दर समान असतील किंवा त्यांच्या दरात कपात होण्याची शक्यता सध्या तरी दिसत नसल्याचे अर्थ्मंत्र्यांनी स्पष्ट केले.

 
</text>
</doc>
