<doc>
<docno>1012497.cms.txt</docno>
<text>
 
देश-विदेश
पोलिसांच्या भीतीमुळे युवतीची मुक्तता
[ Saturday, February 05, 2005  09:15:53 pm]


वृत्तसंस्था

कोलकाता : कोलकात्याच्या पॉश भागातून खंडणीसाठी अपहरण झालेल्या युवतीला अपहरणर्कत्यांनी पोलिसांच्या भीतीमुळे स्वत:हूनच सोडून दिले.

सॉल्ट लेक या उच्चभ्रू वस्तीतील रमा झवर (21) हिचे शुक्रवारी कॉलेजात जात असताना अपहरण झाले होते. तिच्या सुटकेसाठी अपहरणर्कत्यांनी सुरुवातीला 50 लाख रुपयांची खंडणी मागितली होती. 20 लाखांपर्यंत तडजोड करण्याची तयारीही त्यांनी दर्शवली होती. पोलिसांनी त्यांच्या शोधासाठी व्यापक मोहीम हाती घेतली. त्यांनी अपहरणर्कत्यांना घेरलेही होते. मात्र, तिला शनिवारी शहराच्या उत्तर भागातील एका गॅरेजमध्ये सोडून पळ काढण्यात ते यशस्वी झाले.

या मुलीला अपहरणर्कत्यांबद्दल कुठलीही माहिती सुसंगतपणे सांगता आली नाही. पोलिसांच्या प्रश्नांना तिने भलतीच उत्तरे दिली. तिच्या अपहरणासाठी वापरण्यात आलेली मारुती व्हॅन अजून सापडलेली नाही.

 
</text>
</doc>
