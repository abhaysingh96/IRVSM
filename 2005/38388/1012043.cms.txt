<doc>
<docno>1012043.cms.txt</docno>
<text>
 
महामुंबई
प्रतापराव भोसले यांना पुन्हा काँग्रेसमध्ये प्रवेश देण्यास विरोध
[ Saturday, February 05, 2005  12:13:09 am]


म. टा. प्रतिनिधी

मुंबई : काँगेसचे माजी प्रदेशाध्यक्ष प्रतापराव भोसले यांना परत सन्मानाने पक्षात घेण्याच्या मागणीवर राज्य कार्यकारिणीच्या बैठकीत खडाजंगी झाल्याचे कळते. माजी प्रदेशाध्यक्ष रणजित देशमुख यांनीच बंडखोरांना परत प्रवेश देण्याबाबत जोरदार आक्षेप घेतल्याचे कळते.

टिळक भवनात भरलेल्या राज्य कार्यकारिणीच्या बैठकीत लोकसभा व विधानसभा निवडणुकीत पक्षाच्या उमेदवाराविरुद्ध बंडखोरी केलेल्या काँग्रेस नेत्यांवरील कारवाई मागे घेण्याची मागणी अनेक जिल्हाध्यक्षांनी केल्याचे समजते.

माजी प्रदेशाध्यक्ष प्रतापराव भोसले यांना पक्षात परत घेण्याची मागणी पुणे जिल्हा काँग्रेसतफेर् करण्यात आली. पण ज्या पक्षाचे नेतेच बंडखोर आहेत, त्यांचे धोरण कशासाठी अवलंबिले जात आहे, असा आक्षेप रणजित देशमुख यांनी घेतल्याचे कळते. या प्रश्ानवर मुख्यमंत्री विलासराव देशमुख व प्रदेशाध्यक्ष प्रभा राव यांना सर्वाधिकार देण्यात आले, असे समजते.

 
</text>
</doc>
