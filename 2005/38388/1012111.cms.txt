<doc>
<docno>1012111.cms.txt</docno>
<text>
 
महामुंबई
मेडिकलचे विद्यार्थी हवालदिल
[ Saturday, February 05, 2005  12:53:35 am]


म. टा. प्रतिनिधी

मुंबई : मेडिकल शिक्षणशुल्क समितीने फीवाढ दिल्यानंतर आता मेडिकल कॉलेजांनी हजारो रुपयांची वाढीव फी आणि तीही ठराविक अल्पमुदतीत भरण्यासाठी विद्यार्थ्यांकडे तगादा लावल्यामुळे राज्याच्या विविध भागातील विद्याथीर् आणि पालक हवालदिल झाले आहेत. कमी मुदतीत हजारो रुपये उभे करावयाचे असल्याने पुढील शिक्षण कसे पार पाडायचे या चिंतेने अनेकजण सैरभैर झाले आहेत. शिक्षण व्यापारीकरणविरोधी मंचाने वाढीव फी न भरण्याचे आवाहन विद्यार्थ्यांना केले आहे.

शिक्षणशुल्क समितीने वाढवून दिलेली तीन कॉलेजांची फी आणि त्याचबरोबर इतरही कॉलेजांची फी वाढण्याचे मिळत असलेले संकेत, यामुळे मेडिकल शिक्षणाच्या क्षेत्रात पुन्हा असंतोष उफाळून येण्याची चिन्हे आहेत. समितीने सोमय्या मेडिकल कॉलेज, तात्यासाहेब कोरे डेंटल कॉलेज अॅण्ड रिसर्च सेंटर, जवाहरलाल नेहरू मेडिकल कॉलेज आणि कृष्णा इन्स्टिट्यूट ऑफ मेडिकल सायन्स या कॉलेजांना फी वाढवून दिली आहे. ती ताबडतोब भरा, असे फर्मान या कॉलेजांनी काढली आहेत. सोमय्या कॉलेजने तर 2003-04 या शैक्षणिक वर्षापूवीर् प्रवेश घेतलेल्या विद्यार्थ्यांनाही वाढीव फी भरण्याचे आदेश दिले आहेत.

न्या. राघवेंद जहागिरदार यांच्या अध्यक्षतेखाली शिक्षणशुल्क समिती 2003 साली अस्तित्वात आली, तेव्हा सर्व मेडिकल कॉलेजांनी त्यांना फी किती हवी याचा आकडा दिला होता. शैक्षणिक वर्ष पूर्ण झाल्यानंतरही फीचा घोळ मिटत नसल्याने न्यायालयाने तूर्तास प्रस्तावित फीच्या 60 टक्के फी भरावी आणि समितीची अंतिम फीनिश्चिती झाल्यावर काय ती गोळाबेरीज करावी, अशी सूचना केली होती. त्यानुसार विद्यार्थ्यांनी 60 टक्के फी भरली.

नंतर जहागिरदार समितीने अंतिम फीरचना जाहीर केली. त्यानुसार कॉलेजेच विद्यार्थ्यांना देणे लागत आहेत. पण कोर्टाच्या सूचनेनुसार याबाबतचा निर्णय नंतर होणार आहेे. म्हणजे एकप्रकारे विद्यार्थ्यांचे पैसे अडकले आहते. त्यात आता वाढीव फी भरण्याचे फर्मान निघाल्याने आणखी पैसे उभारावे लागणार आहेत. 2003 साली फ्री सीटमधून अवघ्या 18 हजार रुपयांमध्ये खासगी कॉलेजांमध्ये प्रवेश मिळालेल्या विद्यार्थ्यांनाही आता फीवाढ सोसावी लागणार आहे, असे दिसते. त्यामुळेे हे जोखड कसे पेलायचे, याची चिंता असलेले विद्याथीर् कोर्टात धाव घ्यायची की आंदोलन करायचे, या विचारात पडले आहेत.

शिक्षण व्यापारीकरणविरोधी मंचाने या प्रश्ानवर विद्यार्थ्यांना संघटित करण्यास सुरुवात केली असून वाढीव फी न भरण्याचे आवाहन केले आहे. समितीचे अध्यक्ष न्या. पंडिया यांनीही , ' वाढीव फी सर्वसामान्यांना परवडणारी नाही, पण हा निर्णय जड अंत:करणाने घेत आहोत ,' असे म्हटल्याचा दावा मंचाचे डॉ. विवेक कोरडे यांनी केला. त्यांनी विद्यार्थ्यांना 24141678 किंवा 28844108 या दूरध्वनी क्रमांकावर संपर्क साधण्याचे आवाहन केले आहे.

18 हजारात फ्री सीट घेतलेल्यांवर आता लाखांच्या तरतुदीची वेळ

कोर्टात दाद मागण्याचा विद्यार्थ्यांचा विचार

शिक्षण व्यापारीकरण विरोधी मंचाचे फी न भरण्याचे आवाहन, विद्यार्थ्यांना संपर्कासाठी फोन नं. 24141678 किंवा 28844108

 
</text>
</doc>
