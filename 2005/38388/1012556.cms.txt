<doc>
<docno>1012556.cms.txt</docno>
<text>
 
महाराष्ट्र
गवसलेल्या सुरांचा रौप्यमहोत्सव
[ Saturday, February 05, 2005  11:41:56 pm]


म. टा. प्रतिनिधी

पुणे : हरवलेल्या शब्द, सुरांविषयी निराशा व्यक्त न करता भविष्यातल्या संधींना अचूक हेरून कर्णबधिर विद्याथिर्ंनींना स्वबळावर सक्षम बनवण्याचे कार्य शहरातल्या नथुबाई ठाकरसी कन्याशाळेमध्ये अव्याहत सुरू आहे. शाळेतील या कर्णबधिर विभागाचा ' रौप्यमहोत्सव ' मोठ्या उत्साहाने साजरा करण्यात आला.

अपंग विद्यार्थ्यांना सर्वसामान्य विद्यार्थ्यांबरोबर शिकण्याची संधी मिळावी, याकरता अपंग एकात्म शिक्षण योजनेअंतर्गत शाळेतील या विभागाला 78-79 च्या शैक्षणिक वर्षामध्ये सुरुवात झाली. केंद सरकारने सुरू केलेली ही योजना राज्य सरकारतफेर् राबवण्यात येते. त्यासाठी वाहन भत्त्यापासून ते शिक्षणापर्यंतचा कर्णबधिर विद्याथीर्-विद्याथिर्ंनींच्या सर्व खर्चात सरकारतफेर् मदत मिळते. या विभागातून आजवर 125 विद्याथिर्नी दहावी उत्तीर्ण झाल्या असल्याची माहिती शाळेच्या प्रभारी मुख्याध्यापिका माधुरी गोसावी यांनी दिली.

रोहिणी देशपांडे, अनुराधा कुलकणीर् आणि स्वाती कुदळे या तीन प्रशिक्षित शिक्षिकांच्या मार्गदर्शनाखाली कर्णबधिर विभागातील मुली अभ्यासाचे धडे गिरवतात. ऐकता, बोलता येत नसूनही अभ्यासाप्रमाणेच कला, क्रीडा, नाट्य अशा अभ्यासेतर विषयांमध्येही त्यांच्या नैपुण्याला वाव मिळाल आहे. चित्रकला, पोहणे, नाट्याभिनय यांसारख्या स्पर्धांमध्ये अनेक विद्याथिर्ंनींना उल्लेखनीय यश मिळाले असल्याची माहितीही त्यांनी दिली. या विभागातील काही विद्याथिर्ंनींना अमेरिकेची ' अलेक्झांडर ग्रॅहम बेल ' शिष्यवृत्तीही मिळाली आहे.

या विद्याथिर्नींना 10 वी नंतर स्वत:च्या पायावर उभे राहता यावे म्हणून त्यांना व्यवसायाभिमुख शिक्षण देण्यात येते. यामध्ये शिवणकाम, विणकाम, टायपिंग, बुकबाइंडिंग, कम्प्युटर या क्षेत्रांत कौशल्य मिळवून त्यांनी स्वयंपूर्ण व्हावे, यासाठी प्रयत्न केला जातो, असे रोहिणी देशपांडे यांनी सांगितले. या मुलींनी बनवलेल्या वस्तू गुरुपौणिर्मेला शाळेतील सर्व शिक्षिकांना भेट म्हणून देण्यात येतात. तसेच स्नेहसंमेलनामध्ये प्रदर्शनातही ठेवल्या जातात, असेही त्यांनी सांगितले.

कर्णबधिर विभागाचा दहावीचा निकाल बहुतेकवेळा शंभर टक्के लागतो. सर्वसामान्य मुलींबरोबर शाळेत वावरता येत असल्याने त्यांच्यातला आत्मविश्वास वाढतो, असे अनुराधा कुलकणीर् यांनी सांगितले. दोन व्यंगांचा सामना करावा लागत असूनही निरीक्षणातून शिकण्याचा, नव्या गोष्टी आत्मसात करण्याचा प्रयत्न मुलींकडून केला जातो, असेही त्यांनी नमूद केले. शाळेतून शिक्षण घेऊन बाहेर पडेपर्यंत प्रत्येक विद्याथिर्नीचा ' केस स्टडी ' तयार होतो. त्यामुळे अनेक माजी विद्याथीर् पुन्हा या विभागात भेट द्यायला येतात, असे स्वाती कुदळे यांनी सांगितले.

अवघ्या दोन विद्याथिर्नींपासून सुरू झालेल्या या विभागात आता कर्णबधिर मुलींच्या सोयीसाठी अद्ययावत साऊंडप्रुफ ( ध्वनिअभेद्य) वर्गही आहे. व्यंगावर मात करून जगाला प्रकाशाची वाट दाखवणाऱ्या ' एडिसन ' चाच मार्ग या मुलींनीही अवलंबला आहे. दैवावर यशस्वीपणे मात करण्यासाठी त्यांना हवा आहे, फक्त मदतीचा हात! अधिक माहितीसाठी कन्याशाळेच्या कर्णबधिर विभागाशी 24459278 या क्रमांकावर संपर्क साधता येईल.

 
</text>
</doc>
