<doc>
<docno>1012022.cms.txt</docno>
<text>
 
महामुंबई
राधाचा मृत्यू न्यूमोनियाने
[ Saturday, February 05, 2005  12:05:26 am]


म. टा. प्रतिनिधी

मंुबई : वीरमाता जिजाबाई भोसले उद्यान प्राणीसंग्रहालयातील राधा या हत्तीणीचा मृत्यू क्षयरोगामुळे नव्हे, तर न्यूमोनियामुळे झाल्याचे वैद्यकीय तपासाअंती आढळून आल्याचे मंुबई महापालिकेने स्पष्ट केले आहे.

राधाच्या रक्ताची जून 2004 मध्ये एलिसा पद्धतीने तपासणी केली असता तिच्या शरीरात क्षयरोगकारक घटक असल्याचे आढळून आल्याने तिच्यावर औषधोपचार सुरू करण्यात आले. 12 जानेवारी 2005 रोजी पुन्हा तपासणी करण्यात आली असता क्षयरोग पूर्ण बरा झाल्याचे दिसून आले आणि राधाचा मृत्यू न्यूमोनियामुळे झाल्याचे स्पष्ट झाले, असे पालिकेच्या वतीने सांगण्यात आले.

 
</text>
</doc>
