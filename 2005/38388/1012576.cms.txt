<doc>
<docno>1012576.cms.txt</docno>
<text>
 
महामुंबई
वैशिष्ट्यपूर्ण गणेशमंदिर
[ Saturday, February 05, 2005  11:58:14 pm]


मुंबई : मालवण येथे शास्त्रशुद्ध असे गणपतीचे मंदिर बांधण्यात आले असून येत्या गणेशजयंतीला त्याचा उद्घाटनसमांरभ पार पडणार आहे. मेढा येथील रम्य परिसरात ज्योतिर्भास्कर जयंत साळगावकर यांच्या प्रयत्नांतून उभारण्यात आलेल्या या मंदिराची अनेक वैशिष्ट्ये आहेत.

गणेश मूतीर्च्या दोन्ही बाजूंना असणाऱ्या रिद्धी आणि सिद्धी यांच्या मूतीर् चवऱ्या ढाळणाऱ्या अथवा देवाचे पाय चेपताना दाखविण्यात आलेल्या नाहीत. स्त्रीच्या सक्षम रूपाला मान देत सिद्धी व बुद्धीच्या मूतीर् या देवळात पाहावयास मिळतात. गणेश पुराण, मुद्गल पुराण यांच्या आधारे मूतीर्चे रूप साकारले आहे.

मंदिराची संपूर्ण रचना उपास्य दैवत जागृत असावे, या पद्धतीने केलेली आहे. मंदिराचा उद्घाटनसमारंभ माघी गणेशजयंती शनिवार दिनांक 12 फेब्रुवारी रोजी सकाळी आठ वाजता होणार आहे.

अखिल महाराष्ट्र गणेशोत्सव महामंडळाचे अध्यक्ष असलेल्या ज्योतिर्भास्कर साळगावकर यांचा गणेश देवतेसंदर्भात सखोल अभ्यास आहे. या विषयावर मराठी, हिंदी व इंग्रजी भाषांतून त्यांची पुस्तकेही प्रसिद्ध आहेत. मालवणमधील मंदिराला भेट देणाऱ्यांनाही या अभ्यासाचा लाभ मिळेल, अशी अपेक्षा यासंदर्भात व्यक्त करण्यात आली आहे.

 
</text>
</doc>
