<doc>
<docno>1012539.cms.txt</docno>
<text>
 
महाराष्ट्र
सांगली होणार का मिनी शांघाय?
[ Saturday, February 05, 2005  11:12:17 pm]


रवीन्द दप्तरदार

सांगली : ' नरकपुरी ' झालेल्या सांगली-मिरज- कुपवाड परिसराचे ' मिनी शांघाय ' करण्याची योजना महापालिकेने आखली असून त्यासाठी जपानी बँकेकडून 400 कोटी रुपये कर्ज घेण्यात येणार आहे.

महापालिकेच्या अखत्यारीत येणाऱ्या परिसराचा चेहरामोहरा बदलून टाकणाऱ्या प्रस्तावाला मुख्यमंत्री विलासराव देशमुख यांनी मान्यता दिली असल्याने या कामाला गती आली आहे, असे महापालिकेतफेर् सांगण्यात आले. येत्या मार्चमध्ये जपानच्या तज्ज्ञांसमोर विकास कामाचा आराखडा ठेवण्यात येणार आहे.

400 कोटी रुपयांच्या कर्जाचा हा प्रस्ताव जपानी बँकेकडे मंजुरीसाठी गेला असल्याचे सांगताना, आयुक्त मिलिंद म्हैसकर म्हणाले की, हे कर्ज 30 वर्षांच्या मुदतीचे असेल. व्याजदर केवळ एक टक्का राहील. विशेष म्हणजे, पहिली 10 वषेर् या कर्जाला व्याज नाही. त्यानंतरची तीन वषेर् शेकडा पाऊण टक्के व्याज आकारले जाईल. या अर्थसह्यातून या परिसराचा कायापालट करण्याचा प्रयत्न आहे.

विविध विकासकामे

या योजनेद्वारे प्रशस्त रस्ते, उड्डाण पूल, वारणा नदीचे शुध्द व स्वच्छ पाणी, विमानतळ, उत्तुंग व्यापारी संकुले अशी विकासकामे उभी केली जाणार आहेत. यातून ' मिनी शांघाय ' किंवा ' टोकिओ ' उभारण्याचे महापालिका सदस्यांचे स्वपन् आहे. संपूर्ण देशात अशाप्रकारे जपानी बॅंकेचे कर्ज मिळवणारी ही एकमेव महापालिका आहे, असेही सांगण्यात येते.

आयुक्त म्हैसकर यांनी ही अभिनव योजना तयार करून शासनाकडे मंजुरीसाठी पाठविली होती. मुख्यमंत्र्यांनीही या योजनेची शिफारस केली आहे. आता अंतिम मंजुरीसाठी ही योजना जापनीज बॅंकेकडे पाठविली जाईल. बँकेकडून अर्थसाह्य मिळाले की सर्वप्रथम पंचमुखी मारुती रोड, कापडपेठ, आनंद टॉकीजशेजारच्या रस्त्याचे रुंदीकरण केले जाणार आहे. रहदारीच्या ठिकाणी उड्डाणपूल बांधले जातील. व्यापाराला उत्तेजन देण्यासाठी व्यापारी संकुले उभारली जाणार आहेत.

निधीच नाही

महापालिकेच्या सध्याच्या उत्पन्नातून विकासकामांना म्हणावा तेवढा निधी शिल्लक रहात नाही. कर्मचाऱ्यांच्या पगारावरच जास्त पैसा खर्च होतो. म्हणूनच मोठ्या प्रमाणात कर्ज घेऊन या भागाचा सर्वांगीण विकास करण्याचा हा प्रस्ताव तयार करण्यात आला आहे, असे म्हैसकर म्हणाले.

यात लक्षात घेण्यासारखी बाब म्हणजे सांगली-मिरज-कुपवाड पालिकेवर आतापर्यंत एक पैसाही कर्ज नाही. पण पुरेशा निधीअभावी नवीन विकासकामेही हाती घेतली जात नाहीत.

महापालिका होऊन सहा वषेर् होऊन गेली तरी येथे रस्त्यांची दुरवस्था आहे. भुयारी गटार योजना सदोष आहे. पिण्याचे पुरेसे व शुध्द पाणी महापालिका देऊ शकत नाही. आरोग्यविषयक सुविधांबाबत न बोललेलेच बरे. 60 ते 70 टक्के लोक सार्वजनिक ठिकाणी आपला प्रातविर्धी उरकतात. अनेक भागांत गटारे तुंबलेली असतात. काही उघड्या गटारातूंन चक्क सांडपाणी वहात असते. डासांचे प्रमाण भयंकर आहे. उदंड झाली डुकरे..अशी या परिसराची अवस्था आहे. (काही नगरसेवकांचाच डुकरे पाळण्याचा धंदा असल्याने त्यावर उपाययोजनाही होत नाही.)

गुंठेवारी भागातील एकूण चित्र तर भयावह आहे. झोपडपट्ट्या वाढतच आहेत. ' खोक्यांची नगरी ' हे बिरुद मागे लागेल, इतकी खोकी या परिसरात आहेत. नगरसेवक फक्त ' मतांचे ' राजकारण करताना दिसतात. मिळेल त्या मार्गाने कामाई करतात.

अशा पार्श्वभूमीवर जपानी बँकेकडून 400 कोटी रुपये कर्ज मिळवण्याचे प्रयत्न सुरू झाले आहेत. याला यश आले तर परिसराचे रंगरूप पालटेल काय ? लोकांना यातून कितपत रोजगार उपलब्ध होतील, असे अनेक प्रश्ान् उभे राहिले आहेत. त्यांची उत्तरे काम सुरू झाल्यावरच मिळू शकतील.

* नगरसेवकांच्या गचाळ परिसर

* विकासासाठी निधी नाही

* कायापालटासाठी जपानी बँकेची मदत
* अल्प दरात कर्जाची शक्यता

 
</text>
</doc>
