<doc>
<docno>1012496.cms.txt</docno>
<text>
 
देश-विदेश
पाटण्यातील मुलाचीही सुटका
[ Saturday, February 05, 2005  09:15:16 pm]


वृत्तसंस्था

पाटणा : नालंदा येथील डीएव्ही पब्लिक स्कूलमध्ये शिकणाऱ्या रविकांत या मुलाचीही अपहरणर्कत्यांच्या तावडीतून सुटका करण्यात आली.

पाटणा येथील किशलय या विद्यार्थ्याच्या अपहरणानंतर तीन दिवसांनी रविकांतला काही अज्ञात इसमांनी पळवून नेले होते. या प्रकरणी सात संशयितांना पोलिसांनी ताब्यात घेतले आहे.

यात एका हवालदाराचाही समावेश आहे. रविकांतच्या सुटकेसाठी अपहरणर्कत्यांनी 25 लाख रुपयांच्या खंडणीची मागणी केली होती.

 
</text>
</doc>
