<doc>
<docno>1012029.cms.txt</docno>
<text>
 
महामुंबई
ती आई होती म्हणुनी...
[ Saturday, February 05, 2005  12:07:37 am]


म. टा. प्रतिनिधी

मुंबई : लग्नाच्या गाठी सैल झाल्या तरी मुलाशी असलेले नाते घट्टच राहिल्याने मुंबई हायकोर्टात शुक्रवारी नाट्यमय प्रसंग उद्भवला. पुण्याचे के. आर. रविशंकर आणि त्यांची पत्नी हेमा या घटस्फोटीत जोडप्यातील मुलाच्या ताब्यावरून निर्माण झालेले ताण हायकोर्टाच्या निकालानंतर अधिकच तीव्र झाले आणि अनावर झालेल्या हेमा यांना चेंबरमध्ये बोलावून स्पष्टपणे काही बाबी सांगण्याची वेळ कोर्टावर आली.

रविशंकर आणि हेमा यांचा गेल्या वषीर् घटस्फोट झाला. हेमा यांचे वागणे निर्दयीपणाचे आणि मनस्ताप देणारे असल्याचे रविशंकर यांचे म्हणणे कोर्टाने ग्राह््य धरले आणि पालकत्वासाठी हेमा या अयोग्य माता (अनफिट मदर) असल्याचा अभिप्राय व्यक्त केला. हेमा यांच्यासंदर्भात जी माहिती समोर आली त्या पार्श्वभूमीवर फॅमिली कोर्ट आणि हायकोर्टाने त्यांचा मुलगा श्ाीकृष्ण याचा ताबा वडिलांकडे राहील, असे स्पष्ट केले. कोर्टाने स्पष्ट आदेश देऊनही हेमा यांनी मुलाचा ताबा स्वत:कडेच ठेवला व त्याचा ताबा घेण्याच्या प्रक्रियेत रविशंकर यांना अडथळा निर्माण केला. त्यामुळे हे प्रकरण सुप्रीम कोर्टात गेले. तेथेही श्ाीकृष्णचा ताबा रविशंकर यांच्याकडेच राहावा, असा निर्णय झाला.

सुप्रीम कोर्टाच्या आदेशानुसार रविशंकर यांनी ताबा घेण्याची प्रक्रिया फॅमिली कोर्टात सुरू केली, पण ही केस हायकोर्टात पेंडिंग असल्याची भूमिका फॅमिली कोर्टाने घेतली. आता न्या. म्हसे व न्या. भोसले यांच्या खंडपीठाने मुलाचा ताबा वडिलांकडेच राहील, असे स्पष्ट करून ताब्याची प्रक्रिया सुरू करण्याचे आदेश फॅमिली कोर्टाला दिले आहेत. या निकालानंतर हेमा या अस्वस्थ झाल्या व अश्ाुपात करत त्या कोर्टाच्या आवारात फिरू लागल्या. अखेर त्यांना कोर्टाने पूर्ण विचारांती हा निकाल दिला असून त्याच्या अमलबजावणीत अडथळा आणणे हा कोर्टाचा अवमान ठरेल, असे स्पष्ट करण्याची पाळी ओढवली.

 
</text>
</doc>
