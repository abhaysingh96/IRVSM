<doc>
<docno>1012568.cms.txt</docno>
<text>
 
महाराष्ट्र
वायरलेस तंत्रज्ञान वैद्यकीय क्षेत्रातही अपरिहार्य
[ Saturday, February 05, 2005  11:51:12 pm]


म. टा. प्रतिनिधी

पुणे : आगामी काळात शैक्षणिक आणि वैद्यकीय क्षेत्रात मोठ्या प्रमाणात वायरलेस तंत्रज्ञानाचा वापर करण्यात येईल, तसेच पुढील 10 वर्षामध्ये या क्षेत्रात मोठी प्रगती होईल असे मत सीडीएमए डिजिटल तंत्रज्ञानाचे जनक डॉ. एरविन जेकब यांनी शुक्रवारी व्यक्त केले.

आयस्वेअरआयटीतफेर् आयोजित करण्यात आलेल्या राष्ट्रीय पातळीवरील वायरलेस टेक्नॉलॉजी परिसंवादाचे उद्घाटन जेकब यांच्या हस्ते झाले.

नजीकच्या काळात शहरी आणि ग्रामीण भागात वायरलेस तंत्रज्ञानाच्या वापरात वाढ होईल. त्यामुळे या क्षेत्रात स्पर्धा निर्माण होईल. देशातील अविकसित क्षेत्रामध्ये वायरलेस तंत्रज्ञानाचा वापर वाढवण्यासाठी सरकारकडून मदत होणे आवश्यक असल्याचे डॉ. जेकब म्हणाले.

वायरलेस तंत्रज्ञानामध्ये काम करणाऱ्या इंजिनीयर्सची भारतात असणारी संख्या अमेरिकेपेक्षा कमी आहे. त्यामुळे भारतात वायरलेस तंत्रज्ञानाच्या क्षेत्रात वाढ झाली, तर इथे असणाऱ्या अनेक इंजिनीयर्संना त्या क्षेत्रात काम करण्याची सुविधा उपलब्ध होईल, अशी आशा डॉ. जेकब यांनी व्यक्त केली. भारताने संगणकक्षेत्रात मोठी प्रगती केली असून भविष्यात वायरलेस तंत्रज्ञान क्षेत्रामध्ये मोठी प्रगती करेल. भारतापाठोपाठ चीनही या क्षेत्रात प्रगती करत आहे. चीनची बाजारपेठ मोठी असून आगामी काळात तिथेही वायरलेस तंत्रज्ञानाची मागणी वाढेल, असे त्यांनी सांगितले.

आयस्वेअर आयटीतफेर् तयार करण्यात येणाऱ्या वायरलेस संशोधन आणि विकास केंदाच्या कामाचा शुभारंभ डॉ. जेकब यांच्या हस्ते करण्यात आला हे केंद 2006 पर्यंत तयार होणार आहे. संस्थेतफेर् वायरलेट टेक्नॉलॉजीमधील एम. एस अभ्यासक्रम तयार करण्यात आला असून या क्षेत्रात करियर करणाऱ्या विद्यार्थ्यांना त्याचा फायदा होईल असे डॉ. विजय भटकर यांनी यावेळी सांगितले.

 
</text>
</doc>
