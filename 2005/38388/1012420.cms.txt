<doc>
<docno>1012420.cms.txt</docno>
<text>
 
संवाद
वार्धक्याला बाय् बाय्...
[ Saturday, February 05, 2005  07:53:23 pm]


वाडीतल्या तरुण मुलांनी ' काकू ' म्हणून हाक मारली की , ' आपण इतक्या का म्हाताऱ्या दिसायला लागलो ?' या विचाराने कासाविस होऊन केस रंगवणे, ब्युटी पार्लरच्या चकरा मारणे अशा अनेक खटपटी लटपटी करणाऱ्या अनेक भगिनी आपल्याला नेहमी आजूबाजूला दिसतात. पण अशा या नकोशा वाटणाऱ्या वार्धक्याला घाबरण्याऐवजी, आपल्या प्रिय देहाला नीट उमजून त्याचे संतुलन योगाभ्यासाद्वारे निसर्गाशी साधले, तर या वार्धक्याला थोपवण्याची किमया तुम्ही आम्ही सारेच कसे करू शकतो, याचा साक्षात्कार गुरुवारी श्ाी. मिकी मेहता यांच्याशी संवाद साधताना झाला. एकेकाळी मार्शल आर्टस् प्रशिक्षक, हेल्थ क्लब मॅनेजर म्हणून देशविदेशच्या पंचतारांकित हॉटेलांत कार्यरत असलेले मिकी मेहता सध्या अनेक इंग्रजी वृत्तपत्रांतून निरामय आरोग्यविषयक स्तंभलेखन करतात ; फेमिना भारत सुंदरी, ग्रासिम मिस्टर इंडिया तसेच फोर्ड सुपर मॉडेल आदि सौंदर्य स्पर्धांतील स्पर्धकांना मार्गदर्शनही करतात! इंडियन मर्चंटस् चेम्बरच्या महिला शाखेच्या उपाध्यक्षा मीनल कपाडिया व आरोग्य / सौंदर्य कार्यक्रम समिती प्रमुख आशा दलाल यांनी गुरुवारी आपल्या सदस्य भगिनींना मेहता यांच्याशी संवाद साधण्याची संधी उपलब्ध करून दिली. त्यावेळी चाळिशी ओलांडली असतानाही, जेमतेम तिशीचे दिसणाऱ्या, तेज:पुंज चेहऱ्याच्या मिकी मेहतांना ' अँटि एजिंग ' ( वार्धक्याला थोपवा!) या विषयावर बोलण्याचा पुरेपूर अधिकार आहे, याविषयी उपस्थित भगिनींत एकमत झाले.

आजचे जीवन इतके गतिमान व धकाधकीचे झाले आहे की, आपण शारीरिक व मानसिक आरोग्यास वंचित झालो आहोत. पूवीर्च्या काळी दळणे, सारवणे, आडाचे पाणी काढणे आदि अंगमेहनतीची पारंपरिक कामे केल्याने स्त्रियांचे शरीर आपोआपच सुदृढ राहात असे. पण आधुनिक विद्युत उपकरणांच्या शोधांमुळे ती कामे टळली ; टेबल/ खुचीर् / ओटे आल्यामुळे उठबस कमी झाली आणि अंगदुखी, पाठदुखी वाट्याला आली. सूर्यनमस्कारासारखे सोपे योगिक व्यायाम हे या तक्रारींना उत्तम उत्तर ठरू शकते.

योग म्हणजे फार कुठली अवघड गोष्ट नसून, मानवी शरीर म्हणजे एक नैसगिर्क गोष्ट असल्याने, त्याचे निसर्गाशी संतुलन साधून जगण्याची कला, म्हणजेच योग- अशी सोपी व्याख्या मिकी मेहता करतात. आपले शरीर, मन व आत्मा तिन्ही एकात्म होते, तेव्हा शारीरिक, मानसिक, आध्यात्मिक सर्वतया शांतीचा अनुभव येतो. ही एकात्मता साधायची असेल तर, आहार, विहार, निदा, खोल श्वसनक्रिया आणि नियमित व्यायाम या गोष्टी आवश्यक असतात. त्यामुळे योग्य आहार ही अत्यावश्यक बाब ठरते. तुम्हाला निरोगी राहायचे असेल, तर मुख्य म्हणजे, तुम्ही शाकाहारी असणे अत्यावश्यक आहे. तुमचे पोट म्हणजे अन्य प्राण्यांची स्मशानभूमी बनू देऊ नका ; मांस हे पचनास अतिशय जड असते. त्याउलट शाकाहार हा अतिशय पचनसुलभ असतो. निसर्गाने मानवाला प्राण्यांप्रमाणे हिंस्त्र सुळे, टोकदार नखे दिली नाहीत, याचाच अर्थ त्याला मांसाहाराची गरज नाही.

जिमखाना जवळ नाही, म्हणून व्यायाम करता येत नाही-वगैरे सबबी सांगण्याऐवजी हळुहळू केलेले जॉगिंग, घरच्या घरी करता येणारे सूर्यनमस्कार हे उत्कृष्ट व्यायाम ठरतात. तसेच योगाभ्यासातील आसने, मुदा आदि प्रकारांमुळे थायरॉईड, पिट्युटरी, अॅड्रिनल्स आदि ग्रंथींवर जरूर तो दाब येऊन त्यांचे कार्य उत्तमरित्या चालते. मात्र सिझेरियनसारख्या शस्त्रक्रिया झालेल्या भगिनींनी हे व्यायाम तज्ज्ञांच्या मार्गदर्शनाखालीच करावेत, असा सल्ला देऊन मिकी मेहता यांनी शेवटी सर्वाधिक भर श्वसनक्रिया जाणीवपूर्वक करण्यावर दिला. उत्तम शरीर, मन, विचार ही आरोग्याची त्रिसूत्री आहे. योग या तिन्ही गोष्टींचा समन्वय साधतो. त्यामुळे तुमचे वय जरी वाढले, तरी तुम्ही वृद्ध मात्र होत नाही, असा मिकी मेहतांचा सल्ला आहे. तुम्ही तो मानणार ?

नीला उपाध्ये

 
</text>
</doc>
