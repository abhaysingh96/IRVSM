<doc>
<docno>1012466.cms.txt</docno>
<text>
 
संवाद
डॉक्टरकीच्या उंबरठ्यावर...
[ Saturday, February 05, 2005  08:29:44 pm]


डॉ. आनंद नाडकर्णी हे मानसोपचारतज्ज्ञ आणि लेखकही. ' देवराई ' या स्किझोफ्रेनिया झालेल्या पेशंटवरील चित्रपटात त्यांचा मोलाचा सहभाग होता. त्यावरचे त्यांचे ' देवराईच्या सावलीत ' हे पुस्तकही प्रसिद्ध झाले आहे. डॉ. नाडकणीर् हे या महिन्याचे पाहुणे लेखक आहेत. त्यांची ही पहिली अक्षरभेट:

एमबीबीएसची परीक्षा झाल्यावर इंटर्नशिपचे वर्ष एक महिन्यासारखे उडून जायचं..आणि मी ज्या विषयात पीजी करणार होतो, त्या मनोविकारशास्त्र या शाखेला अजिबातच ' मागणी ' नसायची. ग्लॅमर म्हणजे मेडिसीन, सर्जरी, गायनॅक, पेडीअॅट्रीक्स, ऑथोर् वगैरे.

आमचे डॉ. रवी बापटसर म्हणायचे , '' या पीजीमध्ये इमर्जन्सीच्या रात्री, जागरणे, ऑपरेशन्स नाहीत... तुला सगळ्या भानगडी सुरू ठेवता येतील आरामात... '' ' भानगडी ' म्हणजे नाटके लिहिणे-बसवणे , ' भरतशास्त्र ' या नाट्यविषयक मासिकाचे सहसंपादन , ' स्पंदन ' या दिवाळी अंकाचे संपादन, नियमित सदरलेखन, भरपूर सिनेमे-नाटके पाहणे, बीसीएल (ब्रिटिश कौन्सिल लायब्ररी)ला रतीब घालून वाचन, तावातावाने गप्पा मारत जागरणे वगैरे वगैरे.

इंटर्नशिपमध्येच माझं ' वैद्यकसत्ता ' हे पहिलं पुस्तक आलं. ते गाजत होतं. ' मयसभा ' हे माझं नाटक आम्ही (जीएस मेडिकल) राज्य नाट्यस्पधेर्मध्ये सादर केले. मला लेखनाचा राज्यपुरस्कारही मिळाला. हे सारे बापटसर, डहाणूकरमॅडम यासारख्या गुरुजनांच्या आपुलकीमुळेच. ' भानगडी ' करणाऱ्या मुलांनी पास व्हावे म्हणून बापटसर मध्यरात्रीपर्यंत ' प्रायव्हेट क्लिनिक ' घेऊन शिकवायचे. नाटकाच्या तालमी करून मुलं थकतील म्हणून डहाणूकरमॅडम (स्वत: केलेल्या) खाद्यपदार्थांचे डबे आणायच्या. ' वैद्यकसत्ता ' लिहिताना अॅनेटॉमीचे डॉ. मनू कोठारी आणि डॉ. लोपा मेहता यांनी तर त्यांची लायब्ररी मला खुली केली. ही झाली ठळक नावे. पण मराठी वाङमय मंडळापासून ते कॉलेजवीकपर्यंतच्या प्रत्येक उपक्रमाला शिक्षकांनी पाठिंबा दिला. नाटकासाठी पैसे मागायला जाणे हा माझा नियमित उपक्रम असे. हे सगळे मोठे ऑनररी डॉक्टर्स. बीएन पुरंदरेसर पाकीट उघडून म्हणायचे , '' यात असतील तेवढे तुझे... '' उसेर्करसरांसारखे कडक दिसणारे सर पाचाची नोट दिल्यासारखे पाचशे-हजार द्यायचे. विजय आजगावकरसर तर केईएमला अटॅच्ड् नसूनही पैसे द्यायचेे.

सुदैवाने सर्व सर-मॅडमना पीजी चॉईस हा माझ्या वृत्तीला साजेसा वाटत होता. घोटाळा होता तो घरीच. आईला ' पीजी पसंती ' आवडली नव्हती. वडील माझ्या बाजूने. मामाला स्किझोफ्रेनिया असल्यामुळे आईच्या मनात भीती होती. ' वेड्यांचे डॉक्टर ' हळुहळू त्या वातावरणात मुरतात आणि रुग्ण बनतात, असा तिचा ठाम समज होता. आईने तर फॅमिली डॉक्टरनाही ' फितवण्याचा ' यशस्वी प्रयत्न केला. '' सायकिअॅट्री इज हाफ सायन्स.. '' ते डॉक्टर म्हणाले. किती खरं होतं त्यांचं विधान... द अदर हाफ बिअींग आर्ट! हे कळायला अर्थातच काही वषेर् लागली.

भक्कम पाठिंबा आणि भावनाप्रधान विरोध अशा दोन्ही प्रवाहांच्या पार्श्वभूमीवर सायकिअॅट्रीमध्ये आलो. यात अजून उपकथानक होतं. एमबीबीएसच्या शेवटच्या वर्षाला मी मेडिसीनच्या प्रॅक्टिकलमध्ये (एक्झॅमिनर्सशी कसे बोलायचे हे न जमल्याने) फेल झालो. त्या धक्क्यातून सावरून, जोरदार अभ्यास करून मी पुढच्या प्रयत्नात उत्कृष्ट गुणांनी पास झालो.

' स्वधर्मा ' प्रमाणे पर्याय निवडल्याचे श्रेय पहिल्या काही महिन्यांमध्येच मिळायला लागले. एमबीबीएसचा अभ्यास आकर्षक वाटला नव्हता. मार्कांची हाव नसायची. याचं कारण जीएसमध्ये आलेल्या ' टॉपर्स ' मध्ये आपले चालणार नाही, ही वास्तवाची जाण होती. आणि अभ्यास सोडूनच्या महत्त्वाच्या अॅक्टीव्हिटीज कितीतरी! शेवटच्या वर्षात कॉलेजचा जनरल सेक्रेटरीदेखील होतो.

त्यामुळे पोटापाण्यापुरते मार्क हे मूलभूत सूत्र असायचे. पण सायकिअॅट्रीमध्ये रेसीडेन्सी (निवासी डॉक्टर) करताना सारेच बदलले. जड पुस्तकांना अचानक कथा-कादंबऱ्यांचे पंख लाभले. वाचनाचा कंटाळा येईना. मार्क आणि ग्रेडस्चं महत्त्व वेगळ्याच अर्थाने जाणवेनासे झाले. '' मला ही माहिती मिळवायची आहे... अजून... अजून '' अशी ही ज्ञानलालसा का काय म्हणतात ती असावी. आपण कुणापेक्षा अद्ययावत ( आमच्या भाषेत पीट्पॅट) असावे अशी वृत्ती गळालीच. गुणवत्ता वाढवण्यासाठी आपणच आपले स्पर्धक व्हायचे आहे हे कळायला लागले... हा सारा तत्त्वविचार सोडा पण हा अभ्यास म्हणजे एक ' किक् ' होती. एखाद्या विषयाच्या नोटस् करताना त्या जास्तीत जास्त मस्त व्हायला हव्यात, असा प्रयत्न होता. त्यासाठी जर्नल्स, आटिर्कल्स शोधून काढायची. नेमका मुद्दा मिळाला की स्वत:लाच जोरदार टाळी द्यायची.

मुख्य म्हणजे, शिकलेलं सगळं रुग्णांसाठी पडताळून पहायचं. त्यासाठी रुग्णांचे गट घ्यायचे, सेशन्स घ्यायची. वॉर्डामधल्या पेशंटवर होणारे औषधांचे परिणाम बारकाईने पहायचे. डिपार्टमेंटमध्ये दोन मोठे गुरू होते. माझे प्रोफेसर डॉ. एलपी शहा आणि विभागप्रमुख डॉ. दिनशॉ डुंगाजी. दोघांच्या शैली अतिशय वेगळ्या. किती वेगळ्या ?... ' कट्यार काळजात घुसली ' मध्ये दोन गायकांच्या कशा वेगळ्या शैली असतात तशा. डुंगाजींमध्ये वसंतराव देशपांड्यांची थक्क करणारी, आक्रमक भरारी, तर शहा म्हणजे शांत नदी. दोघेही भरभरून देणारे... या जुन्या ' ऑनररी ' डॉक्टरांमध्ये विद्यार्थ्यांबद्दल, हॉस्पिटलबद्दल खूप प्रेम असायचं. अशा व्रतस्थ ऑनररीज्मुळे खूप वैद्यकसंस्था नावारूपास आल्या. शहासर (आम्ही त्यांना प्रेमादराने एल्पी म्हणायचो) आमच्याबरोबर वॉर्डामध्ये दोन-दोन तास राऊंड घ्यायचे. प्रश्ान् विचारायचे. पॉलिश करून लख्ख करायचे आमचे ज्ञान. डुंगाजींना (त्यांना आदरयुक्त भीतीने बावाजी म्हणायचो) विद्यार्थ्यांनी निदानाबद्दल वादविवाद केलेला आवडायचा. माझे सिनीयर्स डॉ. अविनाश जोशी (आता नागपूरनिवासी) आणि डॉ. राजेश पारीख (आता जसलोक, मुंबईनिवासी) डॉ. डुंगाजींबरोबर ' कोण बरोबर ' अशा पैजा लावायचे. सर्वांना कोल्डड्रिंक किंवा 555 चे पाकीट अशा पैजा! डुंगाजीसर ही उंची सिगारेट सतत ओढायचे.

माझ्यानंतर आलेले डॉ. मनोज भाटवडेकर, डॉ. संजय कुमावत, डॉ. प्रसाद नायक, डॉ. अरविंद भावे यांच्याबरोबरही घट्ट मैत्री जमली. आणि माझा को-हाऊसमन होता डॉ. हरीश शेट्टी. आम्ही डिपार्टमेंटला इतके ' एक्सायटेड ' ठेवायचो की रजेवर असलो की जाणवायचे सगळ्यांना. डिपार्टमेंटमधली ज्येष्ठ मंडळी आमच्यापेक्षा ' खेळकर ' होती. कधी भेळ, कधी मिसळ, कधी वाटलीडाळ, कधी पन्हे... असे खाद्यप्रयोग तिथे व्हायचे. त्यातल्या उत्साहमूतीर् सायकॉलॉजिस्ट डॉ. शुभा थत्ते. त्यांच्या जोडीने ईईजी टेक्निशियन मिस्त्री आणि वॉर्डच्या सिस्टर रेगे.

भरपूर अभ्यास, भरपूर काम, मजेदार वातावरण आणि ' भानगडी ' क्रमश: सुरू... ही तीन वषेर् म्हणजे सुवर्णकाळ! आरएमओ क्वार्टर्समधली माझी खोली म्हणजे गप्पांचा खळाळता अड्डा. खोलीतल्या हॉटप्लेटवर दुधाच्या पावडरीचा चहा सतत होत रहायचा. पुढे आमच्या एका क्वार्टर्समध्ये, बॉम्बे गॅस कंपनीचा नळीतून येणारा गॅस होता. त्यामुळे नियमित पाकप्रयोग सुरू केले. डहाणूकरमॅडम मसाले द्यायच्या. माझ्याकडे तमालपत्रापासून जायफळापर्यंत तयारी. खीर, शिरा, उपमा, अमेरिकन चॉप सुई, अगदी पुडिंगसुद्धा... प्रयोगांची गुणवत्ता कशीही असली तरी रसिकांची ( ?) कमी कधी पडली नाही. आमची (म्हणजे मी आणि पार्टनर महेश गोसावी) खोली म्हणजे केईएममधले हमखास मदतीचे स्थान. हा बापटसरांचा वारसा! सदाशिव अमरापूरकरांची मैत्री झाली ती त्यांच्या नगरच्या पेशंटना मदत केल्यामुळे. सुरेश भटांना बापटसरांनी अॅडमिट केले आणि ' राऊंड ' घे म्हणून सांगितले. भटांना कविता कशी भेटते ते पाहिलं. सोपानदेव चौधरींनाही बापटसरांनी अॅडमिट केलं. ' मराठवाडा ' चे संपादक अनंतराव भालेराव मायेस्थेनियाचा आजार जडल्यावर अॅडमिट झाले. रोज स्नानासाठी माझ्या खोलीवर. या माणसांकडून टिपता येईल ते टिपायचं.

छबिलदासवाले तर असायचेच. सुहास पळशीकरने ' अंकुश ' ची स्क्रीप्ट आमच्याकडे वाचली. अशाच ओळखीच्या बळावर आम्ही परेल व्हिलेजमध्ये ' गांधी ' चे शूटिंग बघायला गेलो. तिथे परळचे ' कलकत्ता ' बनलेलं पाहिलं. थरारून परत आलो. नंतर ' सलाम बॉम्बे ' मध्ये काम करू पाहणाऱ्या रघुवीर यादवलाही ड्रग अॅडिक्ट करायला मदत केली.

सायकिअॅट्रीमध्ये वर्षाला एक परीक्षा. डिप्लोमाच्या दोन वाषिर्क परीक्षा आणि तिसऱ्या वषीर् एमडीची. एमडीच्या परीक्षेआधी साठवलेली रजा घेणे अत्यावश्यक. ते शेवटचे तीन महिने म्हणजे अभ्यासाचा उत्सव होता. रोज बारा-चौदा तास अभ्यास. जानेवारीत अभ्यासाला सुरुवात झाली, फेब्रुवारीत टेम्पो मिळाला आणि मार्चमध्ये अचानक ताप भरला. खोलीवरच पडून होतो. तर डहाणूकर मॅडम वरणभात घेऊन आल्या. त्या वरणभातानेच तापाला पळवलं!

थिअरीचे पेपर आरामात गेले. ऑप्शनसकट लिहावे इतकी तयारी होती. खरी महत्त्वाची प्रॅक्टिकल परीक्षा. मध्ये दहा दिवसांची गॅप. मी आणि सहाध्यायी डॉ. कामत (सध्या केईएमला प्राध्यापक) असे एकत्र तयारी करायचो. प्रॅक्टिकलचा सराव म्हणजे प्रेझेन्टेशनचा सराव. हजरजबाबीपणा हवा. फक्त उत्तर येणे पुरेसे नाही. समयसूचकतेने ते नीट मांडायचं. कामतकडे स्कूटर होती. आम्ही तासन्तास एकमेकांची परीक्षा घ्यायचो. स्थळे वेगवेगळी. वरळी सी फेस, फाईव्ह गार्डन्स... म्हणजे प्रेमिकांची स्थळे! तिथे आम्ही (विचलित न होता) अभ्यास करायचो. खोदादाद सर्कलच्या मध्यभागीही अभ्यास केला.

माझे सर डॉ. शहा चारापैकी एक परीक्षक. वा! क्या बात है।... पण सरांनी आधीच स्पष्ट केलं. '' मी तुला एकही प्रश्ान् विचारणार नाही... परीक्षाभर! विचारू दे इतर तिघांना... '' दोणाचार्यांनी अर्जुनावर टाकावा तसा विश्वास तर सरांनी टाकला होता. जबाबदारीची जाणीव झाली पण खांदे झुकले नाहीत... आणि... परीक्षेचा दिवस उजाडला...

डॉ. आनंद नाडकर्णी

 
</text>
</doc>
