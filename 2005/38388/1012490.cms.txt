<doc>
<docno>1012490.cms.txt</docno>
<text>
 
अर्थव्यवहार
सबसिडीच्या फायद्यापासून गरीब वंचितच!
[ Saturday, February 05, 2005  09:12:22 pm]


दरवषीर्च्या बजेटमध्ये एका घोषणेकडे सर्वांचेच आतुरतेने लक्ष असते. ती म्हणजे अनुदान (सबसिडी). गेल्या तीन वर्षांच्या बजेटकडे पाहिल्यास सबसिडीत दरवषीर् कपातच झाल्याचे स्पष्ट होते. 2003-04 या वषीर् सबसिडीसाठी 43 हजार 569 कोटी रुपयांची तरतूद करण्यात आली होती. 2004-05 मध्ये ती 42 हजार 21 कोटी रुपयांवर आली.

अर्थ खाते आणि ' नॅशनल इन्स्टिट्यूट ऑफ पब्लिक फायनान्स अॅण्ड पॉलिसी ' यांनी तयार केलेल्या अहवालानुसार गेल्या वषीर् सबसिडी खऱ्या अर्थाने एकूण देशांतर्गत उत्पन्नाच्या दीड टक्के म्हणजे 45 हजार 780 कोटी रुपयांपर्यंत होती.

सबसिडीत वाढ होत असल्याचा दावा या अहवालात करण्यात आला आहे. परदेशात नैसगिर्क वायू स्वस्त आणि मुबलक असल्यामुळे खत उद्योगांना परदेशांतही प्रकल्प उभारण्याची परवानगी द्यावी, गहू व तांदळाच्या किमान आधारभूत किमतीतील वाढ रोखावी आणि दारिद्य रेषेखालील कुटुंबांना धान्य तसेच केरोसिनसाठी कूपने द्यावी, यावर या अहवालात भर देण्ण्यात आला आहे.

सरकारने कृषी उत्पादनांच्या आधारभूत किमतीत घसघशीत वाढ केली. त्याचवेळी शेतीसाठी लागणाऱ्या कच्च्या मालाच्या किमतीही भरमसाट वाढल्या. लालफितीच्या कारभारामुळे सबसिडीचा फायदा गरिबांपर्यंत पोहोचलाच नाही.

गरिबांच्या गरजा पूर्ण करण्यात सबसिडी कशी अपयशी ठरते, याचे एलपीजी आणि रेशनवर मिळणारे केरोसिन उत्तम उदाहरण आहे. त्यामुळे या वस्तूंवरील सबसिडी टप्प्याटप्प्याने कमी करून बाजारात खुल्या स्पधेर्ला प्रोत्साहन द्यायला हवे. गरिबांचे कूपन देऊन महागाईपासून संरक्षण करायला हवे.

भारतीय अन्न महामंडळाला (एफसीआय) स्वत:ची प्रणाली विकसित करून साठ्याचे उद्दिष्ट निर्धारीत करण्याचे अधिकार मिळायला हवे. हे उद्दिष्ट पूर्ण झाले की, महामंडळाने धान्याची खरेदी थांबवावी. साठा करताना होणारे नुकसान टाळण्यासाठी महामंडळाच्या अधिकाऱ्यांना शिक्षा करण्याबरोबरच बक्षीस देण्याची योजनाही सुरू करायला हवी, अशी सूचना खुद्द अर्थ खात्यानेच केली आहे.

खत उद्योगांना लागणाऱ्या कच्च्या मालात तातडीने बदल करण्याची गरज या अहवालात व्यक्त करून नाफ्थाऐवजी स्वस्तातील नैसगिर्क वायू वापरावा. वायू क्षेत्र आयातीसाठी खुले झाले, तरच ते प्रकल्प तरतील, याकडेही अहवालाने लक्ष वेधले आहे.

( इकॉनॉमिक टाइम्सवरून)

 
</text>
</doc>
