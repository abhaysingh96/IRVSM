<doc>
<docno>1012463.cms.txt</docno>
<text>
 
संवाद
 क्षमा करो बापू हमको।
[ Saturday, February 05, 2005  08:26:08 pm]


' दृष्टिकोन ' मधील विचार भावले. ' गांधीजी आज असते तर... ' या विषयावर बराच कल्पनाविस्तार होऊ शकतो. सभोवतालची परिस्थिती बघता तो न करणेच उचित ; परंतु एक विचार अथवा तत्त्वज्ञान म्हणून तरी खरा गांधी किती भारतीयांच्या मनात प्रदीप्त आहे ? हा खरा सवाल आहे. टीव्ही बघताना वेगाने चॅनल बदलणाऱ्या नव्या पिढीचा तर ' गांधी आणि फाळणी ' हा वैचारिक तारे तोडण्यासाठी हक्काचा विषय! म्हणूनच ' सत्य ' ' अहिंसा ' या चिरंतन मूल्यांच्या प्रस्थापनेसाठी या विचारपुरुषाने उभारलेला लढा जाणून घेण्यापेक्षाही ' मरताना गांधीजी मुळी ' हे राम ' म्हणालेच नव्हते! ' हे पटवून देण्याकडे अनेक तरुणांचा कल असतो. ' खेड्यांकडे चला...! ' ही गांधीजींची हाक माहीत नसली तरी चालेल ; पण '' ' स्वदेस ' कसला बेसिक प्रॉब्लेम मांडतोना... सही! '' हे हटकून म्हणता आलेच पाहिजे, असो. मध्यंतरी गुजरातेत बलात्काराच्या आरोपाखाली दोषी आढळून आलेल्या तरुणाला न्यायालयाने मोठी लक्षवेधी शिक्षा सुनावली. काय तर म्हणे , ' त्याने ' माझे सत्याचे प्रयोग ' ही गांधीजींची आत्मकथा वाचावी व एक महिना रोज गांधी आश्रमातील ग्रंथालयाची साफसफाई करावी. ' पुढे मात्र या तरुणाबद्दल वाचल्याचे स्मरत नाही.

जनता पाटीर्ची शकले झाली, तेव्हा गांधीजी आणि जयप्रकाश यांना उद्देशून अटलबिहारी वाजपेयी यांनी लिहिलेल्या या ओळी आजही हृदय पिळवटून टाकतात-

क्षमा करो बापू तुम हमको।

वचनभंग के हम अपराधी।।

राजघाटको किया अपावन।

मंझिल भूले यात्रा आधी।।

जयप्रकाशजी रखो भरोसा।

टूटो सपनो को जोडेंगे।।

चिताभस्म की चिनगारीसे।

अंधकार की गढ तोडेंगे।।

चैतन्य वि. धारूरकर, औरंगाबाद

गांधीजी बचावले!

' हे राम ' हा भारतकुमार राऊत यांचा ' दृष्टिकोन ' ( संवाद , 30 जाने.) वाचला. मात्र, त्यातील अनेक बाबींवर अंतर्मुख होऊन विचार करणे भाग पडले. गांधीजींचा मृत्यू नैसगिर्क नसल्याने ते काही वषेर् निश्चित जगले असते हे गृहीत धरून त्यांना काय-काय पाहावे लागते असते, याचा राऊतांनी घेतलेला आढावा चिंतनीय आहे.

सत्तेसाठी काँग्रेसींचीच आपसातील लढत, डॉ. बाबासाहेब आंबेडकर या ' दलित ' नेत्याचा काँग्रेसने केलेला पराभव, हिंदूंमधील उच्च-नीच वादामुळे डॉ. आंबेडकरांनी स्वीकारलेला धर्मांतराचा मार्ग, भारत-पाक फाळणी करूनही दोन्ही देशांतील लोकांना सोसाव्या लागणाऱ्या यातना...

म. गांधींना अशा अनेक घटना पाहाव्या लागल्या असत्या. खरोखरीच गांधीजींना त्या अनुभवताना नेमके काय वाटले असते, याचा विचार करून माझ्यासारख्या सामान्य वाचकाच्या डोक्याला झिणझिण्या येत आहेत ; पण आपल्या राजकारण्यांचं काय ?

विद्याधर बबन पोखरकर, ठाणे.

महात्मा उरला नोटेपुरता!

गांधीजींच्या तत्त्वज्ञानाचा पराभव काय घेऊन बसता, त्यांच्या फक्त नावाने/नामसंकीर्तनाने/फोटोनेच कित्येक वषेर् निवडणुका जिंकण्याचा व आजही त्यांच्याच ' मुदेच्या ' राष्ट्रीय चलनाच्या ताकदीवर निवडणुका विकत घेतल्या (जिंकल्या) जात असतात ; इतकेच नव्हे, तर सत्य, अहिंसा, दारूबंदी, हरिजनोद्धार, जातिधर्म निरपेक्षता, साक्षरता-प्रसार, एवढेच नव्हे तर स्वदेशी, स्वातंत्र्यप्राप्तीसाठीची प्रेरणा- शक्ती असणाऱ्या गांधीजींच्या चलनानेच या सर्वांवर ' सांपत्तिक बोळा ' फिरवला जात आहे. कसा तो पहा- दारूबंदी असूनही त्यापासून मृत्यू आल्यास लाख रुपयांची भरपाई, जाति-धर्मांत फूट पाडून निवडणुका विकत घेणे, शिक्षण विकणे आणि कायदा करणारे (मंत्री) व कायदा राखणारे (पोलिस अधिकारी) यांसही प्रसंगी विकत घेण्याचे उपक्रम होत आहेतच.

म्हणूनच नाइलाजाने महात्मा उरला नोटेपुरता असेच म्हणावे लागते!

सुधाकर देसाई, डोंबिवली.

 
</text>
</doc>
