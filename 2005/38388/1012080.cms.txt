<doc>
<docno>1012080.cms.txt</docno>
<text>
 
महाराष्ट्र
डोंबिवलीत बँकेवर 17 लाखांचा दरोडा
[ Saturday, February 05, 2005  12:40:10 am]


म. टा. वृत्तसेवा

डोंबिवली : कॉपोर्रेशन बँकेच्या, शहीद भगतसिंह पथावरील शाखेवर शुक्रवारी सकाळी साडेआठच्या सुमारास चार बंदूकधारी तरुणांनी दरोडा टाकून 16 लाख 97 हजार 400 रुपये लुटून पळ काढला.

डोंबिवली पूवेर्ला भडसाळे कंपाऊंडमध्ये ही बँक आहे. सकाळी साडेआठच्या सुमारास 25 ते 30 वयोगटातले, माकडटोप्या घातलेले चार तरुण बँकेत घुसले. आत शिरल्यावर त्यांनी फोन व सायरनच्या तारा कापल्या. रिव्हॉल्वरच्या धाकाने सर्व कर्मचाऱ्यांना जमिनीवर झोपण्यास सांगितले. सुरेश पै यांच्याकडून तिजोरीच्या चाव्या घेतल्या आणि दोन ग्राहकांसह ' स्ट्राँग रूम ' मध्ये नेले. रोकड प्लास्टिकच्या बॅगांमध्ये भरल्यावर ग्राहकांना तेथेच कोंडून ठेवले आणि चौघे पसार झाले.

दरोडेखोर रिक्षातून आल्याचा अंदाज आहे. गेल्याच आठवड्यात उल्हासनगरातील सिरियन कॅथलिक बँकेवर 11 लाख रुपयांचा दरोडा पडला होता. दरोडेखोरांचे वर्णन व दरोड्याच्या पद्धतीनुसार त्या टोळीचाच याही दरोड्यात सहभाग असावा, असा अंदाज आहे.

 
</text>
</doc>
