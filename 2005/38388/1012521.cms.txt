<doc>
<docno>1012521.cms.txt</docno>
<text>
 
विज्ञान-तंत्रज्ञान
अणूमध्ये आहे सूर्यमालेचे प्रतिबिंब
[ Saturday, February 05, 2005  09:41:03 pm]


चेन्नई येथील पेनीमलार इंजिनिअरिंग कॉलेजच्या शेवटच्या वर्षात शिकणाऱ्या जे. मदनकुमार याचा विषय माहिती तंत्रज्ञान असला तरी खगोलभौतिकीचे तत्त्वज्ञान हा त्याचा आवडीचा प्रांत. यातील वाचन आणि मनन यातून त्याने सूर्यमाला आणि अणू यांची रचना सारखी असते, असं मत मांडलं. दोन सूर्य ग्रहमालिका शेअर करून, संयुक्त रचनाही तयार करू शकतात, असा निष्कर्ष यातून काढला आहे.

सूक्ष्म भौतिकी आणि स्थूल भौतिक यांच्यात काय नातं आहे, असा विचार केला तर अनेक समान धागे दोघांना जोडताना दिसतात. पण स्थूल भौतिकातील उदाहरणे सूक्ष्म भौतिकात तंतोतंत आहेत, असं सांगितलं तर खरं वाटणार नाही. मात्र या वस्तुस्थितीकडे लक्ष वेधत चेन्नई येथील बी. टेकचा विद्याथीर् जे. मदनकुमार याने क्रांतिकारक सिद्धांत मांडले आहेत. आवर्तसारणीतील प्रत्येक मूलदव्याच्या अणूसंरचनेसारखी एक सूर्यमाला अस्तित्त्वात आहे आणि प्रत्येक सूर्यमालेसारखी रचना असणार अणू अर्थात मूलदव्य असायलाच पाहिजे, असे मत त्याने मांडलं आहे.

आपल्या या सिद्धांतावरून त्याने पाच निष्कर्षही काढले असून त्यातील दोन निष्कर्ष इंडियन प्लॅनेटरी सोसायटीच्या परिषदेत त्याने सादर केले. आपल्या सूर्यमालेची रचना फ्लोरीनच्या अणूसारखी आहे हा एक निष्कर्ष आणि सूर्यमालांमध्येही मूलदव्यांच्या संयोगाप्रमाणे प्रक्रिया होऊ शकते, हा दुसरा निष्कर्ष.

आपला सिद्धांत मदनकुमार याने शोधनिबंधात याचा प्रमेयविस्तार मांडला आहे. सोप्या शब्दांत तो सांगायचा तर सूर्यमालेची रचना फ्लोरिन अणूशी सार्धम्य सांगणारी आहे म्हणजे सूर्याभोवती फिरणाऱ्या नऊ ग्रहांप्रमाणे फ्लोरीनच्या अणूकेंदकाभोवती नऊ इलेक्ट्रॉन फिरत असतात. हा निव्वळ योगयोग नव्हे. यांत परस्परावलंबी सत्ये दडलेली असू शकतात.

आपल्या सूर्यमालेतील ग्रहांची रचनाही आवर्तसारणीतील अणूबरोबर जुळणारी आहे. पृथ्वी हायड्रोजनच्या अणूशी सार्धम्य सांगते. पृथ्वीभोवती जसा एक चंद नियमित फिरतो, तसाच हायड्रोजन केंदकाभोवती एक इलेक्ट्रॉन.

मंगळाला दोन उपग्रह आहेत. आवर्तसारणीत अशा रचनेचा आहे. हेलियम. त्याचे दोन इलेक्ट्रॉन केंदकाभोवती फिरतात.

गुरूच्या 28 उपग्रहांचा शोध लागला असून त्या प्रकारची रचना निकेल या मूलदव्याशी मिळतीजुळती आहे. निकेलमध्ये 28 इलेक्ट्रॉन असतात. शनीचे लहानमोठे 30 उपग्रह झिंकशी सार्धम्य दाखवतात. युरेनसच्या ढगाळ आवरणातील 21 उपग्रह स्कँडियम ( 21) च्या रचनेशी जुळणारे आहेत.

विचारांचा हा धागा पुढे नेत, मदनकुमारने म्हटले आहे की, प्रत्येक मूलदव्यासाठी एक अशी सूर्यमाला अस्तित्त्वात असणार. आतापर्यंतच्या गणितांनी बऱ्याच सूर्यमालांचा अंदाज बांधला आहे. तुलनेने फार कमी मूलदव्ये आपल्याला माहीत आहेत. याचा अर्थ अज्ञात अशी आणखी मूलदव्ये अस्तित्त्वात असतील.

याशिवाय मूलदव्यांचे भौतिक गुणधर्म सूर्यमालांनाही लागू करता येतील. मूलदव्यांच्या अभ्यासातून हाती आलेली माहिती सूर्यमालांच्या वर्तणुकीला लागू करून पाहता येईल आणि यातून सृष्टीची अनेक गूढं उकलू शकतील, असा अंदाज त्याने बांधला आहे.

दुसरा निष्कर्ष मांडताना बिग बँग आणि पल्सेटिंग थिअरी यांचा आधार मदनकुमारने घेतला आहे. हे दोन सिद्धांत जगन्मान्य आहेत. विश्वाचं आकुंचन होतं आणि ते प्रसरणही पावतं, असं पल्सेटिंग थिअरी सांगते. यावर त्याने प्रमेय मांडलं आणि त्यातून सिद्ध केलं की सूर्यमाला ग्रह विभागून घेऊन संयुक्त रचनाही तयार करू शकतात. हायड्रोजन आणि ऑक्सिजन संयोग पावून जसा पाण्याचा रेणू तयार होतो, तशीच या संयुक्त सूर्यमालेची रचना असू शकते. विश्व आकुंचन पावताना ही क्रीया घडल्यास नवल नाही, असे या निष्कर्षात म्हटले आहे.

एकाच मूलदव्यांचे अणू इलेक्ट्रॉन संरचनेत थोडासा बदल करून आयन तयार करतात, तशाच एकाच रचनेच्या बहुविध सूर्यमालाही अस्तित्त्वात असणार, असंही या तरुण शास्त्रज्ञाने म्हटलं आहे. सूर्यमाला परस्परांशी ग्रह विभागून घेताना गुरुत्वीय असंतुलन होईल आणि मूलदव्यांत आढळतो तसा आयनिक बाँड, कोव्हॉलन्ट बाँड तयार झालेला दिसेल.

सूक्ष्म भौतिकाचा स्थूल भौतिकाशी असा संबंध लावला तर बऱ्याच गूढ गोष्टी कळून येतील.

सुलेखा नलिनी नागेश

 
</text>
</doc>
