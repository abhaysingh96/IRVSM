<doc>
<docno>1012106.cms.txt</docno>
<text>
 
महामुंबई
मेधा पाटकर जेव्हा झोपडी बांधतात...
[ Saturday, February 05, 2005  12:50:55 am]


म. टा. प्रतिनिधी

मुंबई : सात वेळा तोडण्यात आलेल्या कन्नमवार नगरमधील झोपडपट्टीला भेट देऊन, शेकडो झोपडीधारक महिलांसोबत मेधा पाटकर यांनी शुक्रवारी झोपडी उभारली. पोलिसांनी पाशवी बळावर येथील झोपडीधारकांना हुसकावून लावले आणि अजूनही धमक्यांची भाषा सुरू ठेवल्याचा आरोप मेधा पाटकर यांनी रात्री उशिरा ' महाराष्ट्र टाइम्स ' कडे केला.

सजेर्राव नावाच्या मराठी युवकाला ढवळे नावाच्या (मराठीच) पोलिस अधिकाऱ्याने जनावरासारखे तुडवले आहे. या भागात उजाड करण्यात आलेल्या वस्तीत दलितांचा समावेश असून ते सांगली आणि कोयनेतील धरणग्रस्त असल्याचे त्यांनी सांगितले.

वाल्मिकी आवास योजनेत बांधलेल्या जयभीम नगरातील घरेही पाडण्याची नोटिस बजावण्यात आली आहे. झोपड्यांच्या रिकाम्या जागेत कुंपण टाकून तेथे उत्तर प्रदेशातील ईगल फोर्सचे गार्ड बसविण्यात आले आहेत, असे त्यांनी सांगितले.

सरकारने ही मोहीम बंद न केल्यास येत्या आठवड्यात मंत्र्यांचे बंगले, सत्ताधारी पक्षाचे आमदार आणि खासदारांच्या घरांवर झोपडीधारकांचे मोचेर् नेण्यात येतील. तसेच झोपड्या तोडण्यास येणारे बुलडोझर मानवी साखळी उभारून रोखण्याच्या आंदोलनाला शनिवारपासून गती देण्यात येईल, असे झोपडी बचाव संयुक्त कृती समितीतफेर् शुक्रवारी जाहीर करण्यात आले.

ही मोहीम थांबवण्यात येणार नाही, असे मुख्यमंत्री विलासराव देेशमुख यांच्या उपस्थितीत गुरुवारी रात्री झालेल्या बैठकीत स्पष्ट झाल्यावर या आंदोलनाचा निर्णय प्रभादेवीच्या भूपेश गुप्ता भवनमध्ये झालेल्या बैठकीत घेण्यात आल्याचे समितीचे निमंत्रक प्रकाश रेड्डी यांनी सांगितले.

 
</text>
</doc>
