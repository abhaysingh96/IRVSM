<doc>
<docno>1012048.cms.txt</docno>
<text>
 
महामुंबई
चनीर्रोड स्टेशनजवळील पूल खचला
[ Saturday, February 05, 2005  12:15:38 am]


म. टा. प्रतिनिधी

मुंबई : चनीर्रोड रेल्वे स्टेशनला जोेडणारा पादचारी पूल शुक्रवारी सकाळी साडेदहाच्या सुमारास अचानक खचला. पुलाची पडझड होऊ लागल्याने पूल कोसळल्याची अफवा या परिसरात पसरली होती.

या भागात अनेक कार्यालये आहेत. त्यातच कार्यालये उघडण्याच्या वेळ असल्याने नोकरदारांची वर्दळ या भागात होती. त्यामुळे काहीकाळ गोंधळाची परिस्थिती निर्माण झाली. पुलाची पडझड झाली असली तरी कोणीही जखमी झालेले नाही. पूल पाडण्याचे काम हाती घेण्यात आले आहे.

सकाळी साडेदहाच्या सुमारास पूलाच्या काही भागातून सिमेंट तसेच प्लास्टर खाली पडू लागले. पादचाऱ्यांपैकी कोणीतरी याबाबत अग्निशमन दलाला तसेच मंुबई महापालिकेला कळविले. त्यानंतर पालिकेचे इंजिनिअर ताबडतोब घटनास्थळी दाखल झाले. पूल खचत असल्याचे लक्षात येताच खबरदारीचा उपाय म्हणून ताबडतोब या पुलावरची तसेच पुलाखालील वाहतूक थांबविण्यात आली.

बघ्यांची गर्दी वाढल्याने गोंधळात भरच पडली. पूल पाडण्याचे काम सुरू असल्याने या भागात वाहतुकीची कोंडी झाली होती. सायंकाळी कार्यालय सुटल्यानंतर नोकरदार मंडळींची वर्दळ सुरू झाल्याने या भागात आणखीनच कोंडी झाली.

खचलेला हा पूल पूर्णपणे तोडून त्याजागी नवा पूल बांधण्यात येणार आहे. ' डी ' दक्षिण विभागाचे सिटी इंजिनिअर अनिल दळवी यांच्या मार्गदर्शनाखाली पूल तोडण्याचे काम सुरू झाले आहे. 40 वर्षांपूवीर् हा पूल बांधण्यात आला होता.

 
</text>
</doc>
