<doc>
<docno>1012047.cms.txt</docno>
<text>
 
महामुंबई
मॉलचा सामना करण्यास अपना बाजार सज्ज
[ Saturday, February 05, 2005  12:14:58 am]


म. टा. प्रतिनिधी

मुबई : ग्राहक सहकारी क्षेत्रात अग्रगण्य असलेल्या अपना बाजारने आता बदलत्या काळाचे भान ठेवून आपल्या दुकानांच्या रचनेत बदल करण्याचे ठरविले आहे. त्याचाच एक भाग म्हणून मुलुंड पश्चिमच्या नेहरू रोडवरील अपना बाजारचे डिपार्टमेंटल स्टोअर्स वातानुकुलित करण्यात आले आहे. नवा रंग नवे रुप घेऊन आलेल्या या दुकानाचे उद्घाटन उद्या शनिवारी दुपारी चार वाजता महाराष्ट्र सेवा संघाचे अध्यक्ष सु. ना. पाटणकर यांच्या हस्ते होणार आहे.

अपना बाजारच्या मुलुंडच्या रचनेत आधुनिक बदल करण्यात आले असून, ताजी फळे व टवटवीत भाज्या हे या स्टोअर्सचे प्रमुख आकर्षण आहे. संगणकयुगातील बदलास सामोरे जातानाच सध्याच्या रिटेलिंगच्या व्यवसायातील तेजीमध्ये टिकून राहण्यासाठी तसेच मॉल संस्कृतीच्या पार्श्वभूमीवर ग्राहकांच्या आवडीनिवडीचा कल लक्षात घेऊन अपना बाजारच्या सुमारे 75 शाखांमध्ये असे बदल टप्याटप्याने करण्याचा मानस असल्याचे त्या संस्थेचे महाव्यवस्थापक महेश कांबळी यांनी सांगितले.

स्वातंत्र्यलढ्यात झोकून देणाऱ्या नायगावच्या 77 गिरणी कामगारांनी 1948 साली नायगाव कामगार या ग्राहक सहकारी संस्थेची अवघ्या पाच हजार रुपयांच्या भागभांडवलावर स्थापना केली. नंतर इतर सहकारी संस्थेची दुकाने येऊन मिळाली व ती मध्यवतीर् संस्था बनली. टप्याटप्याने विकसित होणाऱ्या या संस्थेने 1968 साली नायगावच्या गिरणी परिसरात पहिली चार मजली इमारत उभारली. त्यावेळी संपूर्ण भारतातील एकमेव डिपार्टमेंटल स्टोअर्स म्हणून ते ओळखले गेले.

या स्टोअर्समध्ये पहिल्यांदा स्वयंसेवा पध्दत सुरू करण्यात आली. निभेर्ळ माल, योग्य वजन व रास्त किंमत या त्रिसूत्रीवर उभ्या राहिलेल्या या संस्थेची आजमितीस 75 अधिकहून अधिक दुकाने असून वाषिर्क उलाढाल 130 कोटी रुपयांच्या घरात गेली आहे. साडेनऊशे कामगार कार्यरत असलेल्या या संस्थेचे 15 हजार सभासद आहेत. मुंबईकर ग्राहकांच्या सेवेत असलेली ही संस्था काळानुरुप कात टाकते आहे....

 
</text>
</doc>
