<doc>
<docno>1012579.cms.txt</docno>
<text>
 
महामुंबई
गोरेगावात 'चित्रकार भोसले मार्ग'
[ Saturday, February 05, 2005  11:59:17 pm]


म. टा. प्रतिनिधी

मुंबई : गोरेगाव(प) येथील लोकमान्य टिळक नगर 6 व्या रस्त्याचे ' चित्रकार कै. नरेंद रामचंद भोसले मार्ग ' असे नामकरण करण्यात आले. सोहळ्याला खासदार गोविंदा, आमदार सुभाष देसाई, हास्यअभिनेता जॉनी लिव्हर, पार्श्वगायक सुदेश भोसले, नगरसेवक आर. आर. पिल्ले उपस्थित होते.

चित्रकार नरेंद भोसले 1963 पासून गोरेगावच्या लोकमान्य टिळक नगरात राहात होते. गोव्यातल्या शिरोडा येथून मुंबईत आलेल्या भोसले यांनी चित्रपटाचे जाहिरात फलक, बॅनर्स आणि व्यावसायिक जाहिरातींची कामे करण्यास प्रारंभ केला. भारतीय चित्रपट उद्योगात त्यांनी चित्रपट जाहिरातीचे आघाडीचे फलक निर्माते म्हणून लौकिक मिळवला होता. राजकपूर, व्ही. शांताराम, ह्रदयनाथ मंगेशकर यांच्यासह बी. नागीरेड्डी, ए. कृष्णमूतीर् यांच्यासारख्या निर्मात्यांशी त्यांचे घनिष्ठ संबंध होते. भोसले यांनी हिंदी, मराठी आणि इंग्रजी चित्रपटाच्या 100 हून अधिक नामांकित कंपन्यांसाठी काम केले. भारत सरकारच्या माहिती व प्रसारण मंत्रालयाने त्यांच्या जीवनावर बोलपट निर्माण करून त्याचे राष्ट्रव्यापी प्रसारण करण्यात आले होते. अशा कलाकाराची पुढील पिढीला प्रेरणा मिळावी म्हणून या भागातील रस्त्याला नरेंद भोसले यांचे नाव देण्यात आले.्

 
</text>
</doc>
