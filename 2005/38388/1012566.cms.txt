<doc>
<docno>1012566.cms.txt</docno>
<text>
 
महाराष्ट्र
पाठिंबा राजे ग्यानेंद यांनाच!
[ Saturday, February 05, 2005  11:50:06 pm]


म. टा. प्रतिनिधी

पुणे : नेपाळमध्ये आणीबाणी लागू झाल्यावर पुण्यातील नेपाळी विद्यार्थ्यांचा कुटुंबाशी संपर्क तुटला असला, तरी राजे ग्यानेंद यांच्या निर्णयास पाठिंबा दर्शवून त्यांनी मायदेशी परत न जाण्याचा निर्धार केला आहे.

पुण्यातील विविध कॉलेजमध्ये सुमारे 500 नेपाळी विद्याथीर् शिकत आहेत. त्या विद्यार्थ्यांनी ' नेपाळीज स्टुडंट्स असोशिएशन ' ही संघटना स्थापन केली आहे. 1994 पासून ही संघटना कार्यरत असून त्यांनी गेल्यावषीर् फेब्रुवारी महिन्यात ' नोपाळ फेस्टिव्हल ' आयोजित केला होता. 18 फेब्रुवारीला नेपाळचा लोकशाही दिन असतो. त्यानिमित्ताने यावषीर् 20 फेब्रुवारीला फेस्टिव्हलचे आयोजन करण्यात आले होते. मात्र, नेपाळमध्ये आणीबाणी लागू झाल्यामुळे 20 तारखेला होणारा फेस्टिव्हल रद्द झाला असून परिस्थिती पूर्ववत झाल्यावर तो होणार असल्याचे असोशिएशनचे समन्वयक अयुष घिमिरे यांनी पत्रकार परिषदेत सांगितले.

गेल्या 10 वर्षांपासून अनेक नेपाळी तरुण उच्च शिक्षणासाठी पुण्यात येत आहेत. आणीबाणी लागू केल्याने दूरध्वनी आणि इ-मेल सेवा बंद झाली आहे. त्यामुळे कुटुंबाशी संपर्क साधणे अशक्य झाले आहे. तरीही राजे ग्यानेंद यांनी घेतलेला निर्णय योग्य आहे. या घडामोडीनंतर विद्यार्थ्यांचा मायदेशी परत जाण्याचा विचार नसल्याचे संघटनेचे उपाध्यक्ष राजकमल बस्नेट यांनी स्पष्ट केले.

माओवादी अतिरेक्यांच्या कारवायांचा संघटनेने निषेध केला आहे. नेपाळमध्ये अनेक पक्षांचे सरकार आले ; पण त्यांच्याकडून लोकांच्या अपेक्षा पूर्ण होऊ शकलेल्या नाहीत. स्वाथीर् राजकीय पक्ष, भ्रष्टाचारी सरकारी कर्मचारी आणि उद्योजकांनी नेपाळमधील संपत्ती लुटल्याने दारिद्याचे प्रमाण वाढले आहे.

माओवादी अतिरेकी दहशत माजवत असल्यामुळे सामान्यांचे बळी जात असून लोकांच्या जगण्याच्या मूलभूत हक्कावर गदा आल्याचे संघटनेने म्हटले आहे.

 
</text>
</doc>
