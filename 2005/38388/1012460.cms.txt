<doc>
<docno>1012460.cms.txt</docno>
<text>
 
संवाद
शांघाय कसले; आधी मुंबई कचरामुक्त करा!
[ Saturday, February 05, 2005  08:21:50 pm]


या शहरात झोपड्या बांधायला सहज जागा मिळते. अनधिकृत इमारती- मॉलसाठी आरक्षणेही उठविली जातात. पण कचऱ्याच्या जागेबद्दल मात्र गेल्या दोन वर्षांत राज्यसरकार कोणताही निर्णय घेऊ शकलेले नाही. कचऱ्याची समस्या ही जणू काही महापालिकेचीच जबाबदारी या भूमिकेतून पालिका डम्पिंग ग्राऊंडसाठी जंग जंग पछाडतेय. न्यायालयाच्या फेऱ्या सुरू आहेत. मात्र, कचऱ्याच्या चौथ्या डम्पिंग ग्राऊन्डसाठी अद्यापही जमिनीचा एखादातुकडा उपलब्ध होण्याची चिन्हे दिसत नाहीत.

मुंबईचे सिंगापूर, शांघाय करण्याच्या घोषणा अनेक राज्यर्कत्यांनी वेळोवेळी केल्या. निवडणुकीनंतर त्या घोषणा हवेतच विरल्या. मात्र, मुंबईचा सर्वात गहन प्रश्ान् असलेल्या कचऱ्याच्या विल्हेवाटीसाठी कोणताही राजकीय पक्ष पुढे येत नाही, यापेक्षा या महानगरीचं दुदैर्व ते कोणते! परप्रांतियांच्या लोंढ्यांमुळे या मायानगरीचा बकालपणा वाढला. त्यासाठी नुकतीच महापालिकेने 95 नंतरच्या अनधिकृत झोपड्यांवर बुलडोझर फिरवायला सुरुवात केलीय. यावरून प्रमुख राजकीय पक्षांत मतांची बेरीज-वजाबाकी सुरूअसताना शहरातील तीन डम्पिंग ग्राऊन्डच्या क्षमतेबाबत लोकप्रतिनिधींची अनास्थाच दिसते.

या शहरात झोपड्या बांधायला सहज जागा मिळते. अनधिकृत इमारती- मॉलसाठी आरक्षणेही उठविली जातात. पण कचऱ्याच्या जागेवरून गेल्या दोन वर्षांत राज्यसरकार कोणताही निर्णय घेऊ शकलेले नाही, हे विशेष. कचऱ्याची समस्या जणू काय महापालिकेचीच जबाबदारी या भूमिकेतून पालिका डम्पिंग ग्राऊंडसाठी जंग जंग पछाडतेय. न्यायालयाच्या फेऱ्या सुरू आहेत. मात्र, कचऱ्याच्या चौथ्या डम्पिंग ग्राऊन्डसाठी अद्यापही जमिनीचा एखादातुकडा उपलब्ध होण्याची चिन्हे दिसत नाहीत.

पालिकेने कचऱ्याचे ओला-सुका कचरा असे वगीर्करण करणे बंधनकारक केल्यानंतरही रहिवाशी तसे करीत नसल्याचे आढळते. याबाबत लोकप्रतिनिधींचीही बेपर्वाई दिसून येत असल्याने प्रत्येक नगरसेवकाने, आमदाराने आपल्या घरापासून कचरा वेगळा करून दिल्यास अवास्तव कचरा वाढणार नाही. सुका कचरा जाळणे शक्य होईल जेणेकरुन डम्पिंगवर दिसणाऱ्या ढिगाऱ्यांची उंची थोडीबहुत कमी होईल.

मुंबईत दररोज 7800 मेट्रिक टन इतका कचरा जमा होतो. शहराची लोकसंख्या गृहित धरता किमान पाच डम्पिंग ग्राऊ न्डची आवश्यकता असताना सध्या तीनच डम्पिंग ग्राऊ न्ड अस्तित्वात आहेत. देवनार, मुलुंड आणि गोराई डम्पिंग ग्राऊ न्डवर सव्वा कोटी लोकांचा कचरा साठवणे अशक्य झाले आहे. देवनारचे डम्पिंग ग्राऊन्ड हे 75 वषेर् जुने असल्याने त्याची क्षमता अजून फार तर तीन ते चार वर्षांचीच आहे. गोराईची 16 हेक्टर आणि मुलुंडची 20 हेक्टर एवढीच जागा कचऱ्यासाठी वापरता येत असल्याने त्याचीही क्षमता दोन वर्षांवर येऊन ठेपली आहे. मालाड- चिंचोलीचे डम्ंपिग ग्राऊन्ड सवोर्च्च न्यायालयाच्या आदेशान्वये बंद करण्यात आल्यानंतर दोन वषेर् उलटून गेली तरी राज्य सरकार आणि महापालिकेला चौथ्या डम्पिंग ग्राऊन्डचा प्रश्ान् सोडविता आलेला नाही.

कचऱ्याचे प्रमाण वाढत असताना गेल्या काही वर्षांत कचऱ्यात ' डेब्रीज ' चे (दगड, विटांचे ढिगारे) प्रमाण 15 टक्यांवरुन 40 टक्के झाल्याने कचरा कमी आणि डेब्रीज जास्त अशीच स्थिती सर्वत्र आहे. डेब्रीजचे ढिगारे डम्पिंगवर पडत असल्याने डम्पिंग ग्राऊन्डची उंची वाढतेय. कचरा साठविण्याची क्षमता दिवसेंदिवस कमी होत असल्याने झोपड्यांपेक्षा कचऱ्याचा प्रश्ान् गहन झाला आहे. मध्यंतरी कांजुरमार्ग येथे डम्ंपिग ग्राऊ न्डसाठी जागा पालिकेने बघितली. कचऱ्यासाठी जास्त खर्च न होता परवडेल अशी

जागा असल्याचे राज्यसरकारला कळविण्यातही आले. मात्र, काही बिल्डर आणि आकिर्टेक्ट मंडळींनी ती जागा प्रकल्पबाधित लोकांना घरे बांधण्यासाठी उपयुक्त आहे, असे प्रेझेन्टेशन केल्याने राज्यसरकारने आपला हात आखडता घेतला. त्यानंतर मुलुंड-ऐरोली नाक्याजवळ जागेसाठी पालिकेचे अधिकारी फिरत असताना त्यांना स्थानिकांप्रमाणे शिवसेनेकडूनही विरोध झाला. त्यानंतर विक्रोळी येथील प्रस्तावित जागेलाही पालिकेतील सत्ताधाऱ्यांनी विरोध दर्शवित डम्ंपिग ग्राऊन्ड आमच्याकडे नको, दुसऱ्या जागा नाहीत काय, असा सवाल केला. गोराईचे डम्ंपिग हलविण्याबाबतही मध्यंतरी आजुबाजूच्या रहिवाशांनी मोर्चा काढला होता.

शहरात कोणालाही आपल्या वॉर्डात-विभागात डम्ंपिग नको आहे. असाच विरोध प्रत्येक जागेला होत राहिला तर कचरा टाकायचा कुठे. नवीन जागा शोधण्याचा मुंबई महापालिका प्रामाणिक प्रयत्न करते मात्र त्याला कोणत्याही राजकीय पक्षांकडून पाठिंबा मिळणे दूरच, उलट विरोधच होतो. अनधिकृत झोपड्या पाडण्यासाठी आणि त्या वाचविण्यासाठी मतांचे राजकारण करणारे राज्यकतेर् कचऱ्याच्या प्रश्ानसाठी मात्र एकत्र आलेले दिसत नाहीत. उलटपक्षी झोपड्या वाचविण्यासाठी मोचेर् काढणारे लोकप्रतिनिधी डम्पिंग ग्राऊंडला विरोध करण्यासाठी मोर्चा आंदोलनाचे आयोजन करतात यातच सर्व काही आले. झोपड्या पाडण्यास विरोध केल्यास मते मिळतील, पुढल्या खेपेला निवडून येईन. तर डम्ंपिगसाठी प्रयत्न केल्यास त्यातून तोटाच होईल, अशी राजकारण्यांची प्रतिक्रिया फार बोलकी आहे.

सध्या राज्य सरकारने पालिकेला भिवंडी बायपास हायवे जवळील जागा कचऱ्यासाठी दाखविली आहे. मात्र, मुंबई ते भिवंडी हा प्रवासखर्च कचऱ्यासाठी करणे म्हणजे नाकापेक्षा मोती जड अशीच अवस्था आहे. पालिकेने अनधिकृत झोपड्या पाडल्यानंतर शेकडो एकर जमीन मोकळी झाली आहे. त्यात राज्यसरकार, म्हाडा, जिल्हाधिकारी, बीपीटी, पालिका यांचे भूखंड मोकळे झालेत. त्यामुळे ठाणे जिल्ह््यातील भिवंडीत कचरा वाहून नेण्यापेक्षा मालवणी येथील 21 एकरांची जमीन मिळाल्यास त्यावर झोपड्याही होणार नाहीत. त्यातच जिल्हाधिकारी आणि

म्हाडाचे अनेक भूखंड मोकळे असल्याने तेथे कचरा टाकण्याची व्यवस्था केल्यास कचऱ्याचा प्रश्ान् आपोआपच सुटेल अशी आशा जाणकार व्यक्त करतात.

कचऱ्यासाठी चौथ्या डम्ंपिग ग्राऊन्डची व्यवस्था काय करण्यात आली, असा सवाल न्यायालय वारंवार करीत असल्याने पालिकेला पर्यायाने राज्यसरकारला डम्ंपिगची व्यवस्था करणे भाग पडले आहे. त्यामुळे पंतप्रधानांसह मुख्यमंत्र्यांना मुंबईचे शांघाय करायचे झाल्यास झोपड्यांपेक्षा कचऱ्याचा प्रश्ान् सोडविणे आवश्यक झालेय. अन्यथा शांघाय करण्याच्या नादात शहरात ठिकठिकाणी कचऱ्याचे ढिगारे दिसल्यास आश्चर्य वाटायला नको.

संजय सावंत

 
</text>
</doc>
