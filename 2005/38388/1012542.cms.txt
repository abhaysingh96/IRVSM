<doc>
<docno>1012542.cms.txt</docno>
<text>
 
महाराष्ट्र
मलंगगडावरील रहिवाशांचा नागरी सुविधांसाठी आक्रोश!
[ Saturday, February 05, 2005  11:16:50 pm]


सुनील जावडेकर

उल्हासनगर : कल्याणनजीक अंबरनाथ तालुक्यामध्ये हाजीमलंग गडावर 800 वर्षांपूवीर्चा हाजीमलंग बाबांचा अतिप्राचीन दर्गा आहे. या गडावर हिंदूंचे श्रद्धास्थान असणारे श्री मलंग मच्छिंदनाथ यांची अतिप्राचीन अशी समाधीही आहे. दर माघी पौणिर्मेला मलंगगडावर मुंबई व ठाणे जिल्ह्यातील शिवसेनेतफेर् तसेच सर्व हिंदुत्ववादी संघटनांच्या वतीने ' चलो मलंगगड ' हे अभिनव जत्रारुपी आंदोलनही कित्येक वषेर् होत आहे.

शिवसेनेचे दिवंगत ठाणे जिल्हाप्रमुख आनंद दिघे यांनी मलंगगड आंदोलनाला दिशा दिली. मात्र हिंदू व मुस्लिम या दोघांचेही श्रद्धास्थान असणाऱ्या मलंगगडाची पार दुरवस्था झाली आहे. कल्याण, उल्हासनगर, अंबरनाथपासून एस.टी.ने मलंगगडाच्या पायथ्याशी जाता येते. पायथा ते गड हे सहा कि.मी. चे अंतर आहे. ते पार करण्यासाठी निमुळती, नागमोडी, पसरट पायवाट आहे.

1995 ला शिवसेना-भाजप युती राज्यात सत्तेवर आल्यानंतरही मलंगगडाच्या विकासाकरिता म्हणावे असे काहीच झाले नाही. आजही गडावर जाण्याकरिता धड रस्ता नाही, वयोवृद्धांना गडावर जाण्याकरिता वाहनांसाठीही रस्ता नाही. आजही पालखीचा वापर करुन नेतेमंडळी गडावर जातात. पण सामान्य नागरिकांना मात्र गडावर जाण्यापासून वंचित रहावे लागते. गडावर सुमारे पाच हजारांची वस्ती आहे. मात्र कोणत्याही सुविधा नसल्याने आणि कोणताही सरकारी अधिकारी गडावर येण्यास तयार नसल्याने गडावरील नागरिकांना अनंत यातनांना सामोरे जावे लागत आहे. सर्वात भीषण प्रश्न आहे पिण्याच्या पाण्याचा. गडावर पुरातन तलाव आहे. मध्यंतरी हाजीमलंग बाबा दर्गा ट्रस्टने पाणीपुरवठा होण्यासाठी तलावावर 16 लाख रुपये खर्च केला. परंतु तरीही तलावाचे काम पूर्ण न झाल्यामुळे गडावर पाण्याचे दुभिर्क्ष कायम आहे. येथील ग्रामस्थांची विहिरी खणून नळाद्वारे पाणीपुरवठा करण्याची जुनी मागणी आहे, परंतु ती दुर्लक्षितच राहिली आहे.

रस्त्यासाठी सार्वजनिक बांधकाम विभागामार्फत काही वर्षांपूवीर्च सहा कि.मी. घाट रस्त्याचे सवेर्क्षण झालेे. मात्र अद्याप रस्त्याचे काम सुरु झालेले नाही. गडावरील अंतर्गत रस्त्यांचीही दुरवस्था आहे. एवढ्या मोठ्या लोकसंख्येला गडावर आरोग्य केंद नसल्यामुळे कोणतीही वैद्यकिय सोय उपलब्ध नाही. परिसरातील कोणताही डॉक्टर सहा कि.मी. अंतराचा गड चढण्यास तयार होत नाही. ठाणे जिल्हापरिषदेने येथे कायमस्वरुपी प्राथमिक आरोग्य केंद उपलब्ध करुन देऊन निवासी डॉक्टर अहोरात्र ठेवण्याची गरज आहे. गडावर एकही सार्वजनिक शौचालय नाही. पाच हजारांच्या वस्तीला सरकारचे रेशनिंग दुकान, रॉकेल दुकानाचीही सुविधा नसल्याने अनेक किरकोळ गोष्टींसाठी गडावरील रहिवाशांना कल्याण, उल्हासनगर, अंबरनाथला धावावे लागते.

पहाडावर वारंवार वीजपुरवठा खंडीत होत असल्यामुळे व वीज मंडळाचे संपर्क केंदही नसल्यामुळे गडावर अंधाराचेच साम्राज्य असते. दिवसा आणि रात्रीही वीजपुरवठा खंडीत झाल्यास गडावर येण्यास कोणताही अधिकारी तयार होत नाही. वास्तविक हिंदू आणि मुस्लिम धमिर्यांचे स्थळ म्हणून र्दग्याला जो वीजपुरवठा होतो तो अल्प दरात करण्याची व कायमस्वरुपी वीज मंडळ अधिकारी गडावर उपलब्ध करुन देण्याची फार पूवीर्पासूनची येथील नागरिकांची मागणी आहे.

अत्यंत संवेदनाक्षम स्थळ असतानाही कायदा-सुव्यवस्था हाताळण्यासाठी फक्त जत्रेच्या दिवसांमध्ये येथे ' रॅपीड अॅक्शन फोर्स ' तैनात केले जाते. एरवी वर्षाचे 360 दिवस पोलिस यंत्रणा ढुंकूनही या गडाकडे पहात नाहीत. कायम स्वरुपी पोलीस चौकी असण्याची ग्रामस्थांची मागणी आहे.

पूर्वी हाजीमलंग बाबा दर्गा ट्रस्टच्या नावे 265 एकर 13 गुंठे जमीन होती. मात्र सदर जमिनीपैकी महाराष्ट्र खाजगी वने संपादन कायदा 1975 अन्वये वनखात्याने र्दग्याच्या मालकीची 235 एकर 13 गुंठे जमीन संपादन केली. त्यामुळे आता केवळ 12 हेक्टर जमीन ट्रस्टच्या नावावर आहे. ही जमीन परत देण्याचीही मागणी ट्रस्टने केली आहे.

गडावरील नागरिकांना रोजगाराची कोणतीही संधी नसल्यामुळे ' रोजगार हमी योजने ' अंतर्गत कामे सुरु केल्यास तसेच वनखात्याच्या जमिनीवर वनखात्यामार्फत औषधी झाडांची लागवड केल्यास त्यातूनच नवीन रोजगार निर्माण होऊन येथील तरुणांना उदरनिर्वाह करता येईल. हाजीमलंग पहाड येथे हजारोंच्या संख्येने भाविक व पर्यटक येत असल्याने तसेच हिंदू आणि मुस्लिम धमिर्यांचे हे प्राचीन तीर्थक्षेत्र असल्यामुळे महाराष्ट्र शासनाने मलंग गडाचा पर्यटनक्षेत्र म्हणून विकास करण्याची मागणी गडावरील ग्रामस्थांनी केली आहे.

 
</text>
</doc>
