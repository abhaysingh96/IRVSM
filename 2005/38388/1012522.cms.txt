<doc>
<docno>1012522.cms.txt</docno>
<text>
 
महाराष्ट्र
ठाणे-वाशी लोकलप्रवाशांचे रेल्वेमंत्र्यांना पत्र
[ Saturday, February 05, 2005  09:42:15 pm]


रवींद मांजरेकर

ठाणे : केंदीय रेल्वेमंत्री लालूप्रसाद यादव यांनी हिरवा झेंडा दाखविल्यानंतर, आचारसंहितेच्या जंजाळात आणि सिडको व रेल्वे यांच्या वादात रखडलेली ठाणे- वाशी गाडी एकदाची नोव्हेंबर महिन्यात सुरू झाली. गेल्या तीन महिन्यांच्या काळात या मार्गावर होणाऱ्या प्रवासी वाहतुकीची पुरेशी कल्पना रेल्वेला आली आहे. परंतु त्याची जाण ठेवून काही बदल करावेत किंवा सुधारणा करव्यात या दृष्टीने रेल्वेकडून काही हालचाल झालेली दिसत नाही. हे पाहून सकाळी 9.10 च्या ठाणे-वाशी लोकलने प्रवास करणाऱ्या सुमारे 600 प्रवाशांनी सह्यांचे एक निवेदन रेल्वेमंत्री लालूप्रसाद यादव यांच्याकडे धाडण्याचा निर्णय घेतला आहे.

गदीर्च्या वेळा

वाशीहून स. 6.40, स. 8.20, स. 10 दु. 4.10, सायं. 5.50 आणि रा. 7.30 या गाड्या सुटतात. तर ठाण्याहून स. 7.30, स. 9.10, स. 10.50, सायं. 5.00, सायं 6.40 आणि रा. 8.40 या वेळांना गाड्या सुटतात. या गाड्यांपैकी ठाण्याहून वाशीला जाणारी स. 9.10 ची गाडी आणि सायं. 5.50 व सायं. 7.30 च्या गाड्यांना सर्वांत जास्त गदीर् असते. इतर वेळी या मार्गावर प्रवासी कमी असतात. कारण त्या वेळा सोयीच्या नाहीत. कार्यालयीन वेळा, नवी मुंबईतील कॉलेजच्या वेळा यांचा ताळमेळ घालून या वेळापत्रकाची फेरआखणी करावी, अशी सूचना या प्रवाशांनी रेल्वेमंत्र्यांना केली आहे.

या संदर्भातील अधिक माहिती मागण्यासाठी रेल्वेच्या स्टेशनमास्तरांशी संपर्क साधल्यास, त्यांच्याकडून समाधानकारक माहिती मिळू शकत नाही. तर जनसंपर्क अधिकाऱ्यांकडून माहिती घेण्याचा प्रयत्न केल्यास, तुमचे म्हणणे फॅक्स करा, माहिती घेऊन सांगतो, अशी उत्तरे ते देतात, असा प्रवाशांचा अनुभव आहे.

प्रवाशांची कैफियत

याच मार्गावरील नियमित प्रवासी रामचंद कवेर् यांनी याप्रकरणी पुढाकार घेऊन रेल्वेचे महाव्यस्थापक, रेल्वेमंत्री यांच्याशी पत्रव्यवहार चालवला आहे. यावेळी त्यांनी खासदार प्रकाश परांजपे यांच्या माध्यमातून रेल्वेमंत्र्यांकडे ' ठाणे-वाशी ' मार्गाची कैफियत मांडली आहे. ठाणे- वाशी रेल्वेप्रमाणेच ठाणे-बेलापूर-पनवेल ही सेवा सुरू करण्याची मागणीही प्रवासी करीत आहेत. पनवेल, बेलापूर, वाशी, सानपाडा आणि तुभेर् येथील कार्यालयांमध्ये आणि कॉलेजांमध्ये जाणाऱ्यांची संख्या लक्षणीय आहे. त्यांना ठाणे-वाशी मार्गामुळे काही प्रमाणात फायदा झाला आहे. आता हीच सेवा पुढे विस्तारली जावी अशी मागणी प्रवाशांनी केली आहे.

गाड्यांची संख्या वाढविण्याच्या बाबतीत रेल्वेच्या काही मर्यादा असल्याचे काही क्षण गृहीत धरले, तरी आता ज्या गाड्या चालवल्या जातात. त्यांचे वेळापत्रक सुधारून घेणे निश्चितच शक्य आहे. या सुधारित वेळापत्रकामध्ये स. 8.30, 8.40 या काळात ठाण्यातहून वाशीकडे आणि त्याचप्रमाणे सायं. 7.30 ते रा. 8.15 या काळात वाशीहून ठाण्याकडे येणाऱ्या गाड्यांची व्यवस्था झाल्यास असंख्य प्रवाशांच्या सोयीचे होऊ शकेल.

सावधगिरी अताच

गाड्यांच्या वेळापत्रकातील सुधारणांबरोबरच ठाणे-वाशी मार्गालगत झोपड्या होऊ नयेत, याचीही काळजी घेतली जावी, अशी प्रवाशांची मागणी आहे. कारण सुरुवातीच्या काळात प्रवाशांना ठाणे-दिघा या मार्गात होणाऱ्या दगडफेकीचा प्रसाद खावा लागला आहे.

दरम्यान, ठाण्याच्या पूवेर्ला सिडकोतफेर् नव्याने बांधण्यात आलेल्या बुकिंग ऑफिसच्या हस्तांतरणाचा प्रश्न अजूनही प्रलंबित असल्यामुळे त्या कार्यालयाचा वापर केला जात नाही. त्याचबरोबर हे कार्यालय हस्तांतरित झाले तरी ते वापरता येईल का, हा प्रश्न आहे. कारण तेवढे मनुष्यबळ या घडीला ठाणे स्थानकात नाही. तेथे कर्मचारी नेमणे ही एक मोठी प्रक्रिया आहे. ती पूर्ण व्हायला बराच काळ जाईल, अशी माहिती मिळाली आहे.

 
</text>
</doc>
