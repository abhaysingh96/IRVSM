<doc>
<docno>1012095.cms.txt</docno>
<text>
 
देश-विदेश
अवमानकारक नाही!
[ Saturday, February 05, 2005  12:46:40 am]


वृत्तसंस्था

इंदौर : ' जनगणमन ' चे बोल कानांवर पडले की शिस्तीत , ' सावधान ' मध्ये उभे राहायचे हा शिरस्ता असला तरी तसे उभे राहायलाच हवे, असा काही नियम वा कायदा नाही. त्यामुळे राष्ट्रगीत सुरू असताना बसून राहणे हा गुन्हा होऊ शकत नाही, असा निर्णय कोर्टाने दिला आहे.

बिहारमधील एका कार्यक्रमात राष्ट्रगीत सुरू असताना मुख्यमंत्री राबडीदेवी आणि रेल्वे मंत्री व राष्ट्रीय जनता दलाचे सवेर्सर्वा लालू प्रसाद यादव हे दोघेही खुचीर्तच बसून राहिल्याचे दर्शवणारी छायाचित्रे मध्यंतरी प्रसिद्ध झाली होती. या दोघांवर कारवाईची मागणी करणारी याचिका कोर्टात दाखल करण्यात आली होती. न्यायदंडाधिकारी नरेंद जैन यांनी ही याचिका फेटाळून हा निवाडा दिला.

राष्ट्रगीत सुरू असताना ' सावधान ' मध्ये उभे राहणे हे नागरिकांचे नैतिक कर्तव्य आहे हे खरे ; मात्र तसे उभे न राहणे हा काही गुन्हा होऊ शकत नाही, कारण '2002 राष्ट्रध्वज आचारसंहिते ' त तशी तरतूद नाही, असे जैन यांनी नमूद केले.

लालू आणि राबडी यांची छायाचित्रे प्रसिद्ध झाली आहेत, त्यावरून त्यावेळी राष्ट्रगीत सुरू होते, असे सिद्ध करता येत नाही, अशी ' क्लीन चीट ' ही नरेंद जैन यांनी दिली आहे.

 
</text>
</doc>
