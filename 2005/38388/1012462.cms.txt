<doc>
<docno>1012462.cms.txt</docno>
<text>
 
संवाद
वाघीण
[ Saturday, February 05, 2005  08:24:41 pm]


एक लाख प्रेक्षकांच्या साक्षीनं तिनं प्रतिस्पधीर् बबलू यादवला तब्बल पंचवीस मिनिटं झुंजवलं... ' वाघीणी ' च्या तडफेने झुंजणारी ही 14 वषीर्य मुलगी ऑलिंपिकमधील भारताची उद्याची आशा आहे. तिचा आत्मविश्वास हेच सांगतोय... ' मी भारताला ऑलिंपिक पदक मिळवून देणारच '.

एका कनिष्ठ मध्यमवगीर्य घरातील ती मुलगी... दोन वेण्या, स्कर्ट-ब्लाऊज व कपाळाला टिकली... अशा वेषातच भारतीय क्रीडा प्राधिकरणाच्या (साई) कुस्ती निवड चाचणीसाठी दोन वर्षांपूवीर् कांदिवलीला आली होती. महाराष्ट्राच्या कानाकोपऱ्यातून या चाचणीसाठी बऱ्याच मुली आल्या होत्या. पण यामध्ये ती उठून दिसली. वेषभूषेेनं नव्हे तर कामगिरीनं. प्रशिक्षक जगमालसिंग यांनी या मुलीमधील गुण बघताक्षणी हेरले... हीच मुलगी महाराष्ट्राचं, पर्यायानं देशाचं नाव रोशन करणार हे त्यांना जाणवलं... तिची निवड अपेक्षित होती. आज महाराष्ट्राच्या कानाकोपऱ्यात आणि देशातही तिच्या नावाचा बोलबाला आहे. राष्ट्रीय स्पधेर्त सुवर्णपदक पटकावून तिनं आपल्या कर्तृत्वावर यशाची मोहर तर उमटवलीच शिवाय महिला वि. पुरुष लढत अशा देशाच्या इतिहासातील पहिल्या वहिल्या घटनेची शिल्पकार ठरली. अंधेरीच्या शहाजी राजे क्रीडा संकुलावर एक लाख प्रेक्षकांच्या साक्षीनं तिनं प्रतिस्पधीर् बबलू यादवला तब्बल पंचवीस मिनिटं झुंजवलं... आज कौशल्या वाघचं नाव सवोर्तमुखी झालंय. ' वाघीणी ' च्या तडफेने झुंजणारी ही 14 वषीर्य मुलगी ऑलिंपिकमधील भारताची उद्याची आशा आहे. तिचा आत्मविश्वास हेच सांगतोय... ' मी भारताला ऑलिंपिक पदक मिळवून देणारच '.

कौशल्याच्या रक्तातच कुस्ती आहे. तिचे वडील कृष्णा वाघ स्वत: मल्ल आणि मानखुर्दला त्यांची स्वत:ची तालीम. विकास व्यायामशाळा. याच तालमीत ती लहानपणापासून उघड्याबंब पैलवानांना मातीत अंग घुसळताना बघत आलीय. त्यामुळं तिच्या लेखी मुलं-मुली असा भेदभावच उरलेला नाही. ती समोरच्याला पाहते ती एक प्रतिस्पधीर् कुस्तीगीर म्हणूनच. मग ती मुलगी असो किंवा मुलगा. कृष्णा यांनी कौशल्याला वाढवलं ते एक मुलगा म्हणूनच. कौशल्याचा मोठा भाऊही कुस्ती करायचा, पण कृष्णा यांची पारखी नजर सांगत होती की कौशल्याच वाघ घराण्याचं नाव रोशन करणार आणि त्यांनी तिला गंडा बांधला. मुलगी म्हणून नव्हे तर आपला दुसरा मुलगा म्हणून. अन् लोटून दिलं लालबुंद मातीत. मुलांच्या संगतीनं दोन हात करण्यासाठी... ' बाबांनी माझ्याकडे एक मुलगी म्हणून कधीच बघितलं नाही. उलट मोठ्या भावापेक्षा माझ्यावर त्यांची अधिक माया. मुलगी म्हटलं की हेच करू नको, तेच करू नको... अशीच सर्वसाधारण घरात मुलीला रीत लावली जाते. पण मला स्वातंत्र्य होतं, काही तरी नवीन करून दाखवण्याचं. आज सर्वत्र माझं कौतुक होतंय, याची मुळं मानखुर्दच्या माझ्या घरी, माझ्या तालमीत रूजलीत... ' कौशल्या सांगत असते आणि डोळ्यासमोर जणू एक सिनेमाच साकारत असतो...नव्या युगाचा संदेश देणारा. मुलामुलींमधील भेदभाव गाडून टाकण्याचा...

कऱ्हाडजवळील रायगाव हे कौशल्याचं गाव. या गावच्या वाषिर्क जत्रेत चार वर्षांपूवीर् कृष्णा यांनी तिला मैदानावर उतरवलं. समोरचा प्रतिस्पधीर् मुलगी नव्हती. हजारो कुस्ती शौकिनांची उत्सुकता शिगेला पोहचली होती. ' या मुलीचं काय बरं होणार ? असाच आविर्भाव साऱ्यांच्या नजरेत दिसत असताना काही क्षणातच कौशल्यानं समोरच्याला अस्मान दाखवलं... आता रायगावच्या जत्रेची नौबत कौशल्याच्या कुस्तीशिवाय वाजत नाही... ' रायगावनं मला स्वत:चा चेहरा मिळवून दिला. तर अंधेरीच्या कुस्तीनं महाराष्ट्राच्या तळागाळ्यातल्या मुलामुलींपर्यंत जाऊन मी पोहचले, याचं समाधान वाटतं. माझ्या ग्रामीण भागातील भगिनींना जीवनात काहीतरी वेगळं करून दाखवायचं असल्यास त्यांनी कुस्ती या खेळाची निवड करावी. भविष्यात त्यांना निश्चितच फायदा होईल. आज दिल्ली, हरयाणा, मणीपूर, पंजाबच्या मुलींना या खेळामुळे रेल्वे, पोलिस इत्यादी ठिकाणी नोकऱ्याही मिळाल्या आहेत... ' कांदिवलीच्या पायोनियर शाळेत (या शाळेनं कौशल्याची फी माफ केली असून तिला प्रत्येक वेळी रोख बक्षिस देऊन गौरवही केला आहे) नववी इयत्तेत शिकणाऱ्या कौशल्याची ही तळमळ बरंच काही सांगून जाते.

याच तळीमळीपोटी गेली दोन वर्षं ती जगमालसिंग यांच्या मार्गदर्शनाखाली स्वत:ला नवा आयाम मिळवून देण्यासाठी धडपडतेय... त्यांनी तिच्यामधील गुणवत्ता हेरून सुरूवातीपासूनच तिला मुलांच्या खांद्याला खांदा लावून मैदानात उतरवली. सकाळ संध्याकाळ चार तास कसून सराव करून घेताना तिचा वेग, ताकद, कस आणि तांत्रिक सफाई या महत्त्वाच्या चारही अंगांवर तिला सफाई मिळवून दिली. जगमाल सांगतात , ' एका अव्वल कुस्तीगिरासाठी या चारही गोष्टी आवश्यक आहेत. पण कौशल्याचं विशेष म्हणजे तिची बुद्धिमत्ता... एखादा डाव शिकून घेतल्यावर त्याचा सफाईदारपणानं उपयोग कसा करावा, हे तिला इतरांपेक्षा अधिक चांगलं जमतं. त्यामुळं तिच्यापेक्षा मोठ्या वयाच्या मुलांबरोबर तिचा सराव करून घेतला जातो. यामुळं राष्ट्रीय स्पधेर्त तिनं 43 किलो वजनी गटात सहजपणे सुवर्णपदक कमावलं. आता आमचं लक्ष्य आहे ते आशियाई स्पर्धा, एशियाड आणि त्यानंतर ऑलिंपिक. भारतात आतापर्यंत कोणाला जमलं नाही ते आम्हाला करून दाखवायचं आहे '.

आपल्या गुरूनं दिलेल्या दिक्षेनं कौशल्या प्रेरित झालीय. त्यामुळं तिच्यालेखी मुलगा- मुलगी असा भेदभावच उरलेला नाही. सब ज्युनियर, ज्युनियर व सीनियर असा प्रवास करताना तिला आणखी मोठ्या आव्हानांचा मुकाबला करावा लागणार आहे आणि याची तिला 14 व्या वषीर्ही बऱ्यापैकी माहिती आहे. वाढत्या वयाबरोबरच्या स्त्रीसुलभ भावनांना तिच्या लेखी थारा नाही. कारण तिचं लक्ष्य ठरलंय. ऑलिंपिक पदक...

संजय परब

 
</text>
</doc>
