<doc>
<docno>1012562.cms.txt</docno>
<text>
 
महाराष्ट्र
यादी जाहीर झाल्यानंतरही भरला नाही धनवंतांनी कर
[ Saturday, February 05, 2005  11:45:12 pm]


म. टा. प्रतिनिधी

पुणे : महापालिकेच्या ढोले-पाटील क्षेत्रीय कार्यालयाने शहरातील प्रथितयश धनदांडग्या मिळकतकर थकबाकीदारांची नावे जाहीर करूनही त्यांनी अद्याप थकबाकी भरली नसल्याचे शनिवारी स्पष्ट झाले आहे.

मिळकतकर थकबाकीदारांच्या या यादीत अनेक मोठे कारखानदार, बिल्डर, बँका यांची नावे होती. त्यांची नावे जाहीर झाल्यानंतरही त्यांनी अद्याप थकबाकी भरली नाही. या थकबाकीदारांना येत्या आठवड्यात जप्तीच्या नोटीसा पाठवण्यात येणार असल्याचे, क्षेत्रीय आयुक्त मुकुंद भोसले यांनी सांगितले. जप्तीच्या नोटिसांनंतर लगेचच जप्तीच्या कारवाईला सुरुवात होईल, असेही भोसले म्हणाले.

 
</text>
</doc>
