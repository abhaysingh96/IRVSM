<doc>
<docno>1032281.cms.txt</docno>
<text>
 
देश-विदेश
विकासदर 6.9 टक्के राहण्याचा अंदाज
[ Friday, February 25, 2005  04:20:02 pm]


वृत्तसंस्था

नवी दिल्ली : आगामी 2005-06 या वित्तीय वर्षात विकासदर 6.9 टक्के इतका राहिल, असा अंदाज आज संसदेला सादर करण्यात आलेल्या आथिर्क सर्वेक्षणात करण्यात आला आहे.अर्थमंत्री पी.चिदंबरम यांनी हा आथिर्क सर्वेक्षण अहवाल आज लोकसभेत सादर केला.

करपद्धती आणि कामगार कायदे यांच्यामध्ये आगामी अर्थसंकल्पात सुधारणा करण्यात याव्यात, अशी अपेक्षा या आथिर्क सवेर्क्षणात करण्यात आली आहे. महसुली तूट आणि वित्तीय तूट कमी करण्यासाठी कठोर पावले उचलण्याचे सर्वेक्षणात नमूद करण्यात आले आहे.कृषी, रोजगार आणि मूलभूत सोयी सुविधा या क्षेत्रांकडे सरकारने जास्तीत जास्त लक्ष केंदीत करावे, यावरही सर्वेक्षणात भर देण्यात आला आहे.भारत संचार निगम लिमिटेड आणि महानगर टेलिफोन निगम लिमिटेड या सरकारी नियंत्रणाखालील कंपन्यांची दूरध्वनी क्षेत्रातील वाटचाल खाजगी क्षेत्रातील कंपन्यांच्या तुलनेत मंदावल्याचे पण मोबाईल क्षेत्रात वाटचाल सुधारल्याचे या सर्वेक्षणात अधोरेखीत करण्यात आले आहे.

 
</text>
</doc>
