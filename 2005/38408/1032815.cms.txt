<doc>
<docno>1032815.cms.txt</docno>
<text>
 
लेख: एअरमेल
समुदकन्या
[ Friday, February 25, 2005  08:30:06 pm]


तिच्या आयुष्यात रोमॅन्टिक फ्रन्टवर असे सुखद धक्के मात्र क्षणभंगुरच ठरले. तिच्या पहिल्या मोठ्या सफरीच्या वेळी सायमन तिच्यापासून दुरावला. ब्रिटनसफरीच्या वेळी डॉन तिच्यापासून भरकटला आणि व्हेन्डी ग्लोब स्पधेर्च्या वेळी आणखी एका बॉयफ्रेन्डने तिच्यापासून फारकत घेतली. पण तुला एकाकी वाटतं का, असं विचारल्यावर ती लगेचच या प्रश्नाचं उत्तर नकाराथीर् देते...

तिच्या ललाटरेषा जणू लाटांवरच लिहिल्या गेल्या असाव्यात. तिचं आयुष्य या लाटांवर स्वार होण्यासाठीच असावं. या लाटांवर आरूढ होऊन जगाची सफर करताना तिचा संवाद असतो केवळ तिच्या नौकेशी. आपल्या शिडात अवखळ वारं भरून निघालेली तिची नौका हीच तिची खरीखुरी मैत्रीण. या नौकेच्या बुडावर व्हेल माशाचे डोळे रंगवले आहेत. या डोळ्यांनी या नौकेला जग दिसतं, असं एलनला वाटतं. शी टॉक्स, शी टॉक्स टू मी...अॅन्ड शी कॅन ऑल्सो सी....एलन मॅकआर्थर आपल्या नौकेकडे पाहत सांगत असते. अवघ्या 70 दिवसांत संपूर्ण जगाची समुदसफर करण्याचा विक्रम करणारी ही धाडसी तरुणी आपल्या नौकेशी गुजगोष्टी करताना मात्र खूप हळवी होते. जिथे चहूबाजूंना निळ्या आकाशाखेरीज काहीच दिसत नाही, अशा अथांग समुदातल्या सफरीचं आव्हान पेलणारी हीच का ती, असा प्रश्न त्या वेळी पडतो.

जगाच्या सफरीवर असताना तिची स्पर्धा तिच्या स्वत:शीच होती. स्वत:च्या आयुष्याशी...या लाटांच्या हेलकाव्यावर आपलं आयुष्य कसं तारून न्यायचं, याचं ते एक मोठं आव्हान होतं. एकटीनं सर्वाधिक वेगानं जगाची समुदसफर करण्याचा मान 28 वर्षांच्या एलनला मिळाला आहे.

एलनने तिच्या नौकेला लाडाचं नाव ठेवलंय ' मोबी '. ही मोबी म्हणजे तीन तराफे एकत्र बांधून तयार केलेली शिडाची होडी वाटेल. ' बी अॅन्ड क्यू ' हे तिच्या पुर्रस्कत्यांचं नाव या नौकेच्या शिडावर आहे. या शिडाभोवती गुंडाळलेला प्रत्येक दोरखंड, तिचं शीड, नौकेचा सुकाणू यापैकी कुणीही खुट्ट आवाज जरी केला, तरी त्यांची धडधड एलनला ऐकू येते. त्यामुळेच तर संपूर्ण प्रवासात एलनच्या जिवावर कधी बेतलं नाही. एलनने या मोबी नौकेच्या बांधणीवर भरपूर मेहेनत घेतली होती. फ्रान्सचा फ्रॅन्सिस जॉयन याने आपल्या 90 फुटी ट्रायमरान बोटीतून जगसफरीला सुरुवात केली, तेव्हा एलन आणि तिचे सहकारी मोबीची बांधणी करीत होते. जॉयन 72 दिवसांत जगसफरीतून परतला, तेव्हा सगळे जण थक्क झाले. आता किमान एक दशक तरी कुणी त्याचा विक्रम मोडणार नाही, असं सर्वांनाच वाटून गेलं. पण ब्रिटनच्या एलनने जॉयनच्या बोटीपेक्षा 15 फुटांनी छोट्या असलेल्या नौकेवर स्वार होऊन हा विक्रम मोडला. त्याचा विक्रम मोडणं हे माझ्यासाठी आव्हान होतं...पण मी डगमगले नाही, असंच एलन सांगत असते.

हे सगळं एलनच्या स्वभावात लहानपणापासूनच मुरलं आहे. तिच्यातली दुर्दम्य जिद्द तिला नेहमीच अशक्य गोष्टी शक्य करण्याच्या स्वप्नावर स्वार करते. अवघ्या चार वर्षांची असल्यापासून तिचा हा जिद्दीचा प्रवास सुरू झाला. दहाव्या वषीर् ती घरापासून दूर रुटलॅन्ड वॉटर्समध्ये डिंगी बोटीवरच्या प्रशिक्षणासाठी गेली होती. कोर्समधली ती सर्वात लहान होती. पहिल्याच दिवशी तिने 11 वेळा गटांगळ्या खाल्ल्या. प्रत्येक शर्यतीमध्ये ती शेवटच्या नंबरावर आली. पण घर गाठेपर्यंत तिचा निर्धार पक्का झाला होता, आता पुन्हा असा शेवटचा क्रमांक कधीच येणार नाही!

शाळेतल्या पॉकेटमनीतनं पैसे साठवून तिने तिची पहिली 21 फुटी कॉरिबी क्रूझर विकत घेतली. ती तेवढ्यावर थांबली नाही. आपल्या हातांनी तिने ती पुन्हा बांधली. चिरतारुण्याचं प्रतीक मानल्या गेलेल्या देवीचं इडुना हे नाव तिने या नौकेला दिलं. 18 व्या वषीर् ती या नौकेतून ब्रिटन सफारीसाठी निघाली. त्यानंतर अवघ्या दहा वर्षांत तिनं जगसफरीचा बहुमान मिळवला. ' सन्डे टाइम्स ' पुरस्कृत गोल्डन ग्लोब स्पधेर्मध्ये एकही थांबा न घेता सागरी जगसफर करणारे सर रॉबिन नॉक्स-जॉनस्टोन यांचा आदर्श तिने डोळ्यापुढे ठेवला. एलनच्या जन्माच्याही सात वर्षं अगोदर त्याने हा विक्रम केला होता. त्या वेळी तर कुणी असं काही करू शकेल, हे कुणालाच वाटलं नव्हतं. त्यानंतरच्या काळात मात्र जग बदललं, नौकांचा दर्जा सुधारला. व्हेन्डी ग्लोब स्पधेर्त एलनने किंगफिशर बोट वापरली होती. तिला एकच बुड होतं. आता जगाच्या सफरीत तीन होड्या एकत्र केलेल्या या नौकेवरचा प्रवास म्हणजे मायकल शूमाकरने जिंकलेली फॉर्म्युला वन रेस आणि एव्हरेस्ट शिखर सर करणं यांच्या एकत्रित आव्हानाइतकं कठीण होतं.

अचानक एका रात्री समुदाने रौद रुप धारण केलं. घोंघावणाऱ्या वाऱ्यांपुढे शीड ठरू शकत नव्हतं. एलनने कान टवकारले. सुकाणू आवाज करत होता. त्याची डागडुजी तिने पूर्ण केली, तोच दिशादर्शनाच्या सामग्रीसाठी आवश्यक असलेला नौकेतला जनरेटर खूप तेल खाऊ लागला. पर्यायी जनरेटरने नौकेत गरम झळा येऊ लागल्या. हे सगळं 75 फूट लांब आणि 50 फूट रुंद अशा तरंगत्या फलाटावर सुरू होतं. असे प्रसंग बरेच घडले. अंटाक्टिर्का आणि केप हॉर्नमधल्या प्रवासात तर समुदाने राक्षसी रूपच धारण केलं होतं.

या नौकेतली एलनची केबिन म्हणजे आठ बाय पाच फुटांची जागा. त्यात झोपण्यासाठी एक बंक, एक चार्ट टेबल, दोन कम्प्युटरचे स्क्रीन, एक गॅस बर्नर आणि एक मोठा बाऊल वाटावा, इतक्याच आकाराचं बेसिन. बस्स! एवढ्याच सामग्रीवर तिचा दोन महिन्यांहून अधिक काळचा प्रवास सुरू होता. 70 दिवसांमध्ये केवळ तीन दिवस असे होते, जेव्हा ती न डुगडुगता, न पडता उभी राहू शकली. याच तरंगत्या फलाटावर ती झोपायची. वीस मिनिटं झोपलं, तरी बराच काळ आपण झोपलो आहोत, असा भास होतो. त्यासाठीच दंडाला स्लीप मॉनिटर लावला की, कम्प्युटरवर तिला वायरलेस तंत्राद्वारे तिच्या झोपेचा आलेखच मिळू शकायचा. झोप कमी झाली, तर शरीराचं तंत्र बिघडतं.

एलनच्या या प्रवासात विषुववृत्ताजवळ ब्रिटिश शाही नौदलातल्या एचएमएस आयर्न ड्युक व गोल्ड रोव्हर यांनी तिला दर्शन दिलं, तेव्हा तिला आश्चर्याचा सुखद धक्का बसला. आयर्न ड्यूकने तर तिच्यासाठी हेलिकॉप्टर पाठवलं. आपल्या जगसफरीचं वृत्त कसं वाऱ्यासारखं पसरलंय, याची त्यावेळी तिला जाणीव झाली.

तिच्या आयुष्यात रोमॅन्टिक फ्रन्टवर असे सुखद धक्के मात्र क्षणभंगुरच ठरले. तिच्या पहिल्या मोठ्या सफरीच्या वेळी सायमन तिच्यापासून दुरावला. ब्रिटन सफरीच्या वेळी डॉन तिच्यापासून भरकटला आणि व्हेन्डी ग्लोब स्पधेर्च्या वेळी आणखी एका बॉयफ्रेन्डने तिच्यापासून फारकत घेतली. पण तुला एकाकी वाटतं का, असं विचारल्यावर ती लगेचच या प्रश्नाचं उत्तर नकाराथीर् देऊन टाकते आणि सागरातल्या लाटांवर स्वार होते. लाटांवर स्वार होण्यापूवीर् तुमच्या मनांत भीती असते. वादळापूवीर् तुम्हाला पुढे काय होणार, हे माहिती नसतं. पण या अनिश्चिततेमुळेच तुमचं हृदय कापतं. एकदा वादळ आलं की ही अनिश्चितता संपते आणि तुमचा प्रत्यक्ष लढा सुरू होतो. त्यासाठी कायम सज्ज राहणं, गरजेचं आहे...एलन सांगत असते. सध्या ती स्कॉटलन्डमध्ये आहे आणि तिथेच दूर कुठेतरी आपलं स्वत:चं घर बांधण्याचा तिचा मानस आहे. ब्रिटनसफरीत तिनं वापरलेली इडुना नौका आजही तिच्यापाशी आहे. ही नौका मी कधीच विकणार नाही, असं सांगताना एलन मॅकआर्थरचे डोळे पाणावतात आणि पुन्हा ती आपल्या सागरसफरीच्या स्मृतींमध्ये रममाण होते. तिच्या डोळ्यातही मग खोल समुदातली अथांग निळाई दिसू लागते.

समीर कर्वे

( रूपांतर )

 
</text>
</doc>
