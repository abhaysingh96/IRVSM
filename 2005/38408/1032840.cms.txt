<doc>
<docno>1032840.cms.txt</docno>
<text>
 
महामुंबई
अनुपस्थित आमदारांवर नारायण राणे बरसले
[ Friday, February 25, 2005  08:52:16 pm]


म. टा. प्रतिनिधी

मुंबई : विधानसभेवर प्रथमच निवडून आलेल्या शिवसेना-भाजप आमदारांच्या प्रशिक्षण शिबिरास गैरहजर राहणाऱ्या 28 आमदारांना शिवसेनाप्रमुख बाळासाहेब ठाकरे तसेच भाजपचे नेते नितीन गडकरी व गोपीनाथ मुंडे यांच्या समोर उभे करुन त्यांना अनुपस्थितीचा जाब विचारण्यात येईल, असे विरोधी पक्षनेते नारायण राणे संतप्त होवून जाहीर केले. तर विधानसभेत अभ्यास करुन प्रश्ान् विचारा, कर्मचाऱ्यांनी तयार केलेले प्रश्ान् पाठवू नका असा सल्ला भाजपचे ज्येष्ठ नेते गोपीनाथ मुंडे यांनी दिला.

शिबिराच्या पहिल्याच दिवशी दोन्ही सभागृहांतील युतीच्या 146 पैकी 28 सदस्य गैरहजर होते. यामुळे संतप्त बनलेल्या राणे यांनी या आमदारांच्या अनुपस्थितीबाबत नाराजी प्रकट करीत, त्यांना पक्ष प्रमुखांसमोर उभे करून जाब विचारण्यात येईल, असे जाहीर केले. तर विधानसभेत राज्य सरकारला कांेडीत पकडण्याचा प्रयत्न करताना सभागृहाच्या कामकाजात सांघिक भावनेने भाग घ्यावा, असे मुंडे यांनी सांगितले. विधिमंडळात विविध घटनात्मक आयुधांचा कशाप्रकारे प्रभावी वापर करावा याबाबत लोकसभेचे माजी अध्यक्ष मनोहर जोशी यांनी मार्गदर्शन केले.

युतीने स्थापन केलेल्या शॅडो कॅबिनेट कशाप्रकारे यशस्वी होवू शकते याबाबत विधिमंडळाचे माजी सचिव रमेश कांबळी यांनी मार्गदर्शन केले. राज्यातील ज्वलंत पाण्याचा प्रश्ान् सोडवण्यासाठी जलसंधारण करून सहकारी संस्थामार्फत हे पाणी कशाप्रकारे वाटप करता येईल याबाबत रामभाऊ म्हाळगी प्रबोधिनीचे नीलेश कुलकणीर् व लोकप्रतिनिधी व आधुनिक तंत्रज्ञान या विषयावर प्रबोधिनीचे विनय सहस्त्रबुद्धे यांनी मार्गदर्शन केले.

 
</text>
</doc>
