<doc>
<docno>1032444.cms.txt</docno>
<text>
 
सदर
'किंग' माणूस!
[ Friday, February 25, 2005  06:04:43 pm]


बऱ्याचशा गोष्टी काळानुरूप बदलत जातात! एखादी गोष्ट घडते अन् आठवणींचा कप्पा आपोआप उघडला जातो. अशक्य वाटणाऱ्या गोष्टीचं आयुष्यात कॉम्बिनेशन पाहिलेलं... अनुभवलेलं असतं. अशापैकी एक समीकरण म्हणजे फिल्मवाले आणि क्रिकेट! आठवणींच्या ओघात तब्बल वीस वर्षं मागे गेलो...क्रिकेटने आयुष्यातला बराचसा कप्पा व्यापलेला आहे. हल्ली पूवीर्च्याच पॅशनने क्रिकेट खेळायला लागलो होतो. इंडियन एअरलाइन्सच्या ग्राऊण्डवर नव्या जोमाने प्रॅक्टिसला सुरुवात झाली होती. शेवटी फिल्मवाल्यांची टीम अनियमितपणा त्यांचा स्वभावधर्म त्यामुळे वेळेत न येणं, यासारख्या गोष्टींनी एक प्रकारचं फ्रस्ट्रेशन येऊ लागलेलं...

पुन्हा मोर्चा कामाकडे वळवला. अशातच एके दिवशी विजय केंकरेचा फोन आला. पुण्याच्या थिएटरवाल्यांसोबत मॅच खेळू या का, ताबडतोब होकार कळवला. उत्साहात पुण्याला पोहोचलो... उत्तम मॅच झाली. मंुबई कलाकारांनी बाजी मारली. तांत्रिकदृष्ट्या खरं तर पुण्यावाल्यांनी सामन्यावर ठसा उमटवला होता, कारण मंुबई कलाकारांच्या संघातून अंकुश चौधरी बॅटिंगला मैदानात आला नव्हता, पण बोलिंगमध्ये त्याने प्रतिर्स्पध्यांची दाणादाण उडवली होती.

... या जल्लोषात कलाकारांची ' अपस्टेजर्स ' ही टीम आकाराला आली. पुण्याला खेळलेल्या कलाकारांसोबत एखाद-दोन जणच या संघात होते. नवीन टीम निर्माण झाली. विजय केंकरे, शिवाजी साटम, अनिरुद्ध साटम, अभिजीत साटम, अंकुश चौधरी, अमित समेळ, अतुल काळे, संजय जाधव, गोरेबंधू डोंगा आणि टोजो, अमित फाळके आणि इतर. या सगळ्यात उत्साही कोण असेल शिवाजी साटम! अगदी अनिरुद्ध आणि अभिजीतपेक्षाही अधिक.

शिवाजी साटम हा कमाल माणूस आहे. मी वडाळ्याला राहत असताना (अगदी 15-16 वर्षांचा असेन)त्या वेळी आमच्या इथे राहणाऱ्या सुर्व्यांकडे शिवाजी रेग्युलर यायचे. हॅण्डसम आणि फिट माणूस ( त्या वेळेला फक्त डोक्यावर केस होते.) इतक्या वर्षांनंतरही शिवाजी मला अगदी तसाच वाटतो. अगदी त्याच एनजीर्ने तो वावरताना दिसतो... एकदम किंग माणूस!

तेच खळखळाटी हास्य, तितकाच उत्साह आणि अजूनही धक्के खाऊनही ' इमोशनल फुल '. म्हणून शिवाजी साटम हा शिवाजी साटमच! एकदम किंग माणूस...

एक शून्य शून्यपासून सुरुवात झाली आणि ध्यानीमनीच्या साडे तीनशे प्रयोगात आमची मैत्री अधिक घट्ट होऊन गेली. नाटकाच्या दौऱ्यात आम्ही रूम शेअर करायचो आणि रोज आमचे राडे व्हायचे. कारण शिवाजीला पंखा आणि एअर कंडिशनरचा त्रास अन् मला त्याशिवाय झोपच लागत नाही. कोणतीही कुरबूर न करता त्याने माझा सहवास सहन केला. खरंच हा एक किंग माणूस!

एकदा एका कामानिमित्त मी ध्यानीमनीच्या दौऱ्यावर जाऊ शकलो नाही आणि नेमका त्याच वेळेस गाडीला अपघात झाला होता. शिवाजीच्या ' वन मॅन शो ' मुळे कुणीही ' पॅनिक ' झालं नव्हतं. दुसऱ्या दिवशी मी आणि नाटकाचा मॅनेजर हॉस्पिटलमध्ये पोहोचलो तेव्हा एवढ्या भयानक परिस्थितीत मन शांत ठेवून शिवाजी परिस्थिती हाताळत असल्याचं पाहून धक्काच बसला कारण प्रत्यक्षातला शिवाजी खूपच भावुक आहे. म्हणून हा धक्काच होता.

शिवाजी आणि अरुणा साटम... आयुष्यात इतकं एकमेकांच्या प्रेमात असलेलं जोडपं मी कधीच पाहिलेलं नाही. बरं या ग्लॅमरच्या वर्तुळात शिवाजीसारखा धुतल्या तांदळाच्या चारित्र्याचा माणूस माझ्या पाहण्यात आलेला नाही. अगदी शॉगिंला, पिक्चरला, मुलांसोबत फिरायला शिवाजी आणि अरुणा ड्डद्य 2 ड्ड 4 ह्य ह्लश्ाद्दद्गह्लद्धद्गह्म !

मला वाटतं त्यांच्या जोडीला नजर लागली. कॅन्सर व्हिलन बनून त्यांच्या आयुष्यात आला. शिवाजी लढला अगदी त्याच्या नावासारखा! मला त्याच्या कळत होतं कोणत्या परिस्थितीला शिवाजी सामोरा जात असणार... त्यात मुलं लहान! पण या भोगवट्याचा लवलेशही त्याच्या चेहऱ्यावर नाही. तोच खचला तर इतरांचं काय हा प्रश्ान् त्याच्या मनात घुमत असणार. हरणारी लढाई शिवाजी निकराने लढत होता. अरुणा गेली... शिवाजीच्या आयुष्यातील अविभाज्य घटक विलग झाला होता. शिवाजीने आयुष्याचे विखुरलेले तुकडे वेचले अन् पुन्हा खंबीरपणे उभा राहिला.

अनिरुद्ध आणि अभिजीतकडे बघून मला अभिमान वाटतो तो शिवाजीचा! या दोघांना शिवाजीने उत्तमरित्या मोठं केलंय. किंग मुलं आहेत...बापच असा असल्यावर आणखी काय होणार ? छान मित्रांसारखं त्याचं मुलांशी नातं आहे. हसत-खेळत आमच्यात वावरत असतो. अशातच ' उत्तरायण ' पाहिला... छान सिनेमा!

माझ्या प्रत्येक चित्रपटात शिवाजी असतोच. बहुतेक जण मला विचारतात की, तू शिवाजीला प्रत्येक चित्रपटात का घेतोस...तो माझ्यासाठी ' लकी मॅस्कॉट ' आहे. आजपर्यंत प्रत्येक काम त्याने चोखपणे केलंय. कुठेही कधीच कमी पडलाय, असं मला वाटत नाही. शिवाजीचं एक अॅडिक्शन आहे. म्हणूनच तो किंग माणूस आहे.

मला माहितीय शिवाजीच्या आयुष्यात अरुणाची जागा कोणीच घेऊ शकत नाही. तरीही मी शिवाजीला वर्षभरापासून सांगतोय... शिवाजी ' स्द्धद्ब 1 ड्डद्भद्ब, द्घद्बठ्ठस्त्र ह्यश्ाद्वद्गश्ाठ्ठद्ग द्घश्ाह्म ष्श्ाद्वश्चड्डठ्ठद्बश्ाठ्ठ '

शिवाजी हा रमणारा माणूस आहे. त्याला कंपनी लागते, पण माझ्या सल्ल्यावर ' महेश य्यार, तुभी ना! पागल हो गया है ' हे त्याचं उत्तर ठरलेलं.

पण मला तरीही खरंच वाटतं , he should find companion

त्याला कारणं दोन एक म्हणजे त्याची मुलं समजंस आहेत आणि दुसरं म्हणजे प्रत्येक जण आयुष्यात बिझी झाल्यावर शिवाजीला कधीही एकटं पाहायचं नाहीए. मला वाटतं, अरुणालाही शिवाजीला एकटं पाहायला आवडणार नाही, पण मला माहितीय , ' महेश य्यार, तुभी ना! पागल हो गया है ' हे त्या किंग माणसाचं उत्तर ठरलेलं. पण मी अथकपणे प्रयत्न करतच राहणार.

असा हा ' किंग माणूस ' माझा मित्र याचा मला सार्थ अभिमान आहे.

महेश मांजरेकर

 
</text>
</doc>
