<doc>
<docno>1031565.cms.txt</docno>
<text>
 
क्रीडा
पाकच्या दौऱ्याचे ग्रहण सुटले!
[ Friday, February 25, 2005  12:15:48 am]


वृत्तसंस्था

चेन्नई : पाकिस्तान-विरुद्ध खेळल्या जाणाऱ्या मालिकेचे थेट प्रक्षेपणाचे हक्क प्रसारभारतीला देण्यात यावेत असा निर्णय मदास हायकोर्टाने दिला आहे. प्रसारभारतीने झी टेलिफिल्म्स आणि इएसपीएन यांना सोडून अन्य कोणालाही या मालिकेचे चित्रण करण्यासाठी करारबद्ध करावे, असेही कोर्टाने स्पष्ट केले आहे.

या निर्णयामुळे झी टेलिफिल्म्स आणि इसपीएन-स्टार यांनी भारतीय क्रिकेट नियामक मंडळाविरुद्ध ( बीसीसीआय) दाखल केलेल्या याचिकेचा निकाल लागला असून थेट प्रक्षेपणाबाबतची अनिश्चितता संपली आहे. गेल्या वषीर् ऑक्टोबरमध्ये मंडळाने ' झी ' ला चार वषेर् भारतातील सर्व सामने थेट प्रक्षेपित करण्याचे हक्क देणारा करार केला होता. त्याला इएसपीएनने न्यायालयात आव्हान दिले होते. त्यानंतर मंडळाने झीबरोबर केलेला करारच रद्द केला. तेव्हापासून हे प्रकरण कोर्टात पडून होते. पाकचा दौरा तोंडावर आला तरी याबाबत निकाल लागत नसल्यामुळे दोन्ही देशांत अस्वस्थता पसरली होती.

न्यायमूर्ती के.पी. शिवसुब्रम्हण्यम यांनी सांगितले की, गेल्या ऑक्टोबरमध्ये सवोर्च्च न्यायालयाने दिलेल्या निकालाच्या आधारे न्यायालयाने हा निर्णय घेतला आहे. या मालिकेतून मिळणाऱ्या उत्पन्नाची स्वतंत्र नोंद ठेवावी असेही न्यायालयाने सुचवले आहे.

 
</text>
</doc>
