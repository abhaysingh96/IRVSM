<doc>
<docno>1032806.cms.txt</docno>
<text>
 
बहुतांची अंतरे
बालचित्रवाणी बंद करू नका
[ Friday, February 25, 2005  08:25:40 pm]


बालचित्रवाणी बंद करण्यासंबंधातील वृत्त क्लेषदायक आहे. सरकारला शैक्षणिक कार्यक्रम सुरू ठेवण्यात रस नसेल, तर आपण या सरकारला कर तरी कशासाठी भरावयाचे ? कर वसुली आणि त्याचा विनियोग याबाबत काहीही पारदर्शकता राहिलेली नाही. शिक्षण गरिबांच्या आवाक्याबाहेर चालले असून उच्च शिक्षणासाठी जे निकष लावले जातात, त्यापेक्षा शालेय शिक्षणासाठी वेगळी धोरणे अवलंबायला हवीत. पण हीच जबाबदारी केंद सरकार झटकू पाहत आहे. मग सरकारचे अधिकारही कमी करायला हवेत.

सध्या दिल्ली, बिहार आणि उत्तर प्रदेशात अशा कार्यक्रमांसाठी निधी कसा उपलब्ध होतो, हे बातमीतून स्पष्ट झालेले नाही. पण अशा कार्यक्रमांना कोणी निधी उपलब्ध करून देत असेल तर त्यांना इन्कम टॅक्समधून सवलत द्यायला काय हरकत आहे ? करदात्यांचे नियंत्रण वाढले तर ते केव्हाही चांगले.

पंकज आढाव

 
</text>
</doc>
