<doc>
<docno>1032855.cms.txt</docno>
<text>
 
अर्थव्यवहार
उपेक्षित, वंचित, गरिबांना आधार दिला
[ Friday, February 25, 2005  09:23:20 pm]


मी एका माध्यमिक शाळेत शिक्षिका म्हणून काम करीत होते. शाळेला ज्युनियर कॉलेज मिळाले व तेथेही काम करण्याची मला संधी मिळाली. माझे पती कै. डॉ. सुधीर फडके हे एक कम्युनिस्ट कार्यकतेर् व साहित्यिक होते. त्यांच्या आत्मचरित्राला राज्य पुरस्कार मिळाला व संयुक्त महाराष्ट्र चळवळीच्या काळात त्यांनी ' गर्जा संयुक्त महाराष्ट्र भारती ' हे गीत लिहिले व त्यांचे मित्र कै. अमरशेख यांनी त्यांच्या पहाडी आवाजात ते गायिले होते. कै. प्रबोधनकार ठाकरे यांच्यावरील लघुपटात ते वापरले होते. मात्र त्या लघुपटात या दोघांचीही नावे नाहीत, असे खेदाने नमूद करावे लागते.

डॉक्टर कम्युनिस्ट विचारसरणीचे असल्याने कै. गोदावरीबाई परुळेकर यांच्याशी माझा अगदी जवळून परिचय झाला. आमचे घर नाशिकच्या अशोकस्तंभाजवळ होते. तेथून नदीकडे जाणाऱ्या रस्त्यावर ' अनाथ महिलाश्ाम ' ( आताचे ' आधाराश्ाम ') नावाची संस्था होती. आजही आहे. या संस्थेच्या कामाला एक शक्यतो प्रौढ स्त्री हवी होती. हे काम मी स्वीकारावे असे डॉक्टरांनाही वाटत होते. मी तेव्हा नोकरीत होते. तरीही हे काम मी स्वीकारावे असा आग्रह डॉक्टरांनी धरला. आज माझ्या असे लक्षात येते की, फडक्यांनी ती सूचना फार विचारांती केली असावी. कारण आज 77 व्या वषीर्ही मी माझ्या प्रकृतीला झेपेल अशा कामात व्यग्र असते.

माझी नोकरी संपण्यापूवीर्च मी संस्थेच्या कामाची माहिती घेऊन ठेवल्यामुळे सेवानिवृत्तीनंतरचा काळ कसा घालवायचा हा प्रश्ान् मला पडला नाही. संस्थेशी पूर्वपरिचय असल्याने संस्थेच्या कामाचे स्वरूप व त्यासाठी आपणाला काय काय गोष्टी अभ्यासाव्या लागतील याची मला कल्पना आली व मी तशी तयारीही केली. संस्थेत एक दिवसाच्या मुलापासून तो सांसारिक कटकटींना कंटाळून आलेल्या किंवा परित्यक्ता स्त्रिया यांच्या समस्या सोडवाव्या लागतात. मुलांचे पुनर्वसन, शक्यतो त्यांना ' घर ' मिळवून देणे म्हणजेच दत्तक-पालक मिळविणे इत्यादी. संस्थेतील मुलींचे शिक्षण, आरोग्य व त्यांचेही पुनर्वसन करणे यासाठी कायद्याचे ज्ञान, माहिती असणे आवश्यक असते. मी कायद्याचा अभ्यास केला. तो करीत असताना नाशिकचे प्रसिद्ध वकील कै. श्ाी. द. तुजायभावे यांचा मला फार उपयोग झाला. न्या. भगवती यांनीदेखील काही मौलिक सूचना केल्या.

साहजिकच संस्थेच्या कामात मला रस वाटू लागला. शालेय नोकरीत तारुण्यात पदार्पण करू लागणाऱ्या मुलांची जडणघडण जाणून घेण्याची जशी संधी मिळाली तशी या बाहेरच्या जगातील चांगल्या वाईट प्रवृती जाणून घेण्याचीही संधी मिळाली. पुढे माझी ' बालकल्याण मंडळा ' वर नियुक्ती झाली. हे काम मी बरेच वषेर् केले. या काळात कुमारी माता, आथिर्क दारिद्यामुळे मुलांचा त्याग करू इच्छिणारे पालक, नवरा-बायकोच्या भांडणामुळे होणारी त्यांच्या मुलांची कुचंबणा यांचे आकलन झाले. खरे म्हणजे माझे जगच बदलून गेले. पतीनिधनानंतरचा एकाकीपणा एका वेगळ्या पद्धतीने नाहीसा करण्याचा माझा प्रयत्न यशस्वी झाला. अनेक दृष्टीने मी संस्थेत कार्यरत राहिले. त्यानिमित्ताने दत्तक-पालक मेळावे, दत्तक-पालक परिवार निर्माण केला. त्यांच्या मुलाखती घेतल्या. ही सारी मुले आपापल्या घरी किती आनंदात आहेत हे पाहताना आयुष्याच्या अखेरच्या क्षणी माझे मन आनंदाने पूर्ण भरून गेलेले आहे! नाशिककरांनी मला ' नाशिक महिला भूषण ' ही पदवी देऊन गौरविले व ' महापौर गौरव पुरस्कार ' ही मला मिळाला.

कै. फडके साम्यवादी विचारसरणीचे असल्याने त्यांनी माझ्यासाठी काही आथिर्क तरतूद करून ठेवणे शक्य नव्हते. मृत्यूपूवीर् पाच वषेर् ते आजारीच होते. पण, हे सामाजिक काम करीत असताना मी कुटुंबाकडे दुर्लक्ष केले नाही. माझ्या मुलाचे इंजिनीयरिंगचे शिक्षण मी पूर्ण केले. तो मिळवता झाल्यानंतरही माझ्या या कामामुळे त्याला कधी आथिर्क झळ पडू दिली नाही. पुढे त्याच्या लहानग्या बाळाकडेही (त्याची पत्नी नोकरीत असल्याने) कधी दुर्लक्ष केले नाही. मात्र वयाची 75 वी ओलांडल्यावर मी आश्ामाचे काम कमी केले. दररोज जाणेयेणे प्रकृतीला झेपणारे नव्हते.

सध्या मी ' संस्थाबाह्य संगोपन केंद ' नाशिकला चालविण्याच्या कामात आहे. अर्थात या कामासाठी एका तज्ज्ञ सोशल वर्करची नेमणूक केलेली आहे. मात्र माझ्या अनुभवाचा फायदा या केंदास व्हावा व नाशिकच्या काही मुलांना ते सरकारी सहाय्य मिळावे एवढाच माझा हेतू आहे.

सुधाताई फडके,

विश्वस्त, आधाराश्ाम, नाशिक.

 
</text>
</doc>
