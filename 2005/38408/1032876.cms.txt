<doc>
<docno>1032876.cms.txt</docno>
<text>
 
क्रीडा
भूपती- वुडब्रीज उपांत्य फेरीत
[ Friday, February 25, 2005  09:43:34 pm]


वृत्तसंस्था

दुबई : तिसऱ्या सीडेड महेश भूपती व टॉड वुडब्रीज या जोडीने दुबई टेनिस स्पधेर्त दुहेरीच्या उपांत्य फेरीत धडक मारली. भारताचा अनुभवी खेळाडू भूपतीने ऑस्ट्रेलियाच्या वुडब्रीजच्या साथीने उपांत्यपूर्व फेरीत रेनर शटलर (जर्मनी) व मिखाईल युझनी (रशिया) यांचा चुरशीच्या लढतीत 4-6, 6-4, 6-2 असा पराभव केला. पहिला सेट गमावल्यानंतर निराश न होता भूपती व वुडब्रीज यांनी दुसऱ्या व तिसऱ्या सेटमध्ये आक्रमक खेळावर भर देत बाजी मारली. दोन्ही सेटमध्ये त्यांनी प्रतिर्स्पध्यांची डाळ शिजू दिली नाही. आता उपांत्य फेरीत भूपती व वुडब्रीज यांची गाठ पडेल ती चेक प्रजासत्ताकच्या बीनसीडेड माटिर्न डॅम व रेदेक स्टेपॅनिच यांच्याशी.

डॅम व स्टेपॅनिच यांनी अव्वल सीडेड मार्क नॉलेस (बहारीन) व डॅनिएल नेस्टर ( कॅनडा) यांचा 6-4, 6-4 असा धुव्वा उडवला.

भूपती उपांत्य सामन्याविषयी म्हणाला , ' डॅम व स्टेपॅनिच हे दोघेही एकेरीतील खेळाडू असून त्यांना पराभूत करणे कठीण आहे. उपांत्यपूर्व फेरीत शटलर व युझनी यांच्याविरुद्ध खेळताना पहिल्या सेटमध्ये आम्ही दबावाखाली खेळलो. यामुळे आम्ही व्हॉलीज गमावल्या आणि पहिला सेटही. पण दुसऱ्या सेटपासून आमचा सूर जुळला '.

या मोसमात एकत्र आलेल्या भूपती व वुडब्रीज यांनी सिडनी आंतरराष्ट्रीय स्पर्धा जिंकून छान सुरुवात केली. वुडब्रीज म्हणतो , ' आम्ही जास्तीत जास्त एकत्र खेळत जाऊ तशी आमची कामगिरी बहरत जाईल. खडतर परिस्थितीमधून मार्ग कसा काढायचा, याचे प्रात्यक्षिक आम्ही उपांत्यपूर्व फेरीत दाखवून दिले आहे. दोघेजणही पूर्ण क्षमतेने खेळल्यास आम्ह्ी कोणालाही पराभूत करू शकतो '.

 
</text>
</doc>
