<doc>
<docno>1032856.cms.txt</docno>
<text>
 
अर्थव्यवहार
'सेन्सेक्स' वजा 4!
[ Friday, February 25, 2005  09:24:02 pm]


म. टा. बाजार प्रतिनिधी

मुंबई : आथिर्क पाहणी अहवालातील निष्कर्षांकडे मुंबई शेअर बाजाराने शुक्रवारी साफ दुर्लक्ष केेले आणि शेवटी बाजार अत्यल्प प्रमाणात उतरला. सकाळी सौदासत्र सुरू झाल्यानंतर 50 अंशांपर्यंत उंचावलेला तीस प्रमुख कंपन्यांच्या समभागांच्या भावांवर आधारित मुंबई शेअर बाजाराचा ' सेन्सेक्स ' शेवटी गुरूवारच्या तुलनेत 4 अंशांनी उतरून 6569 अंशांवर स्थिरावला.

वाहन उत्पादक कंपन्या, बँका, झपाट्याने वाढणाऱ्या गृहोपयोगी वस्तंूच्या उत्पादक कंपन्या यांच्या समभागांचे भाव घसरले. खनिज तेल, गॅस, वस्त्रोद्योग, सरकारी कंपन्या, औषध कंपन्या यांचे शेअर्स वधारले.

रिलायन्स इंडस्ट्रीज, स्टेट बँक ऑफ इंडिया, डॉ. रेड्डीज, एचडीएफसी बँक, हिंदुस्तान लिव्हर, ग्रासिम, हिंदुस्तान पेट्रोलियम, रिलायन्स एनजीर्, झी टेलिफिल्म्स, टाटा स्टील, टाटा मोटर, एचडीएफसी, हीरो होंेेडा, आयसीआयसीआय बँक, आयटीसी, टाटा पॉवर, विप्रो यांच्या समभागांचे भाव घसरले.

मात्र, इन्फोसिस टेक., लार्सन अॅण्ड टुब्रो, ओएनजीसी, सत्यम कम्प्युटर्स, बजाज ऑटो, हिंदाल्को, मारुति उद्योग, रॅनबॅक्सी, गुजरात अंबुजा सिमेंट्स, भारती टेलिव्हेंचर्स , ' भेल ' यांचे शेअर्स वधारले.

 
</text>
</doc>
