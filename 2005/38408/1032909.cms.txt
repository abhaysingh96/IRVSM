<doc>
<docno>1032909.cms.txt</docno>
<text>
 
क्रीडा
मालिकेआधीच आम्हाला निकालात काढू नका
[ Friday, February 25, 2005  10:25:32 pm]


कराची : मालिका सुरू होण्याआधीच आम्हाला निकालात काढू नका, असे उद्गार पाकिस्तान क्रिकेट संघाचे व्यवस्थापक सलीम अल्ताफ यांनी काढले आहेत. भारताबरोबरची तीन कसोटी व सहा झटपट क्रिकेट सामन्यांची मालिका खेळण्यासाठी पाकिस्तान चमू सोमवारी भारताकडे कूच करील. भारताबरोबरची आगामी मालिका चुरशीची व उत्कंठावर्धक होईल, असे अल्ताफ यांना वाटते. नुकत्याच आटोपलेल्या ऑस्ट्रेलियन दौऱ्यात तिरंगी झटपट क्रिकेट मालिकेत पाकिस्तानने अंतिम फेरीत धडक मारून चांगली कामगिरी केल्यामुळे त्यांचा आत्मविश्वास दुणावलेला आहे, असे अल्ताफ म्हणाले. भारतीय संघ चांगला आहे व त्यांना नमविण्यासाठी आम्हाला शथीर्चे प्रयत्न करावे लागतील पण मला खात्री आहे की आमचे खेळाडू चांगला खेळ करतील व ऑस्ट्रेलियातील तिरंगी स्पधेर्तील कामगिरीची पुनरावृत्ती करतील.

भारतातील खेळपट्ट्यांवर फलंदाज धावांच्या राशी उभारतील असा त्यांचा होरा आहे. मालिका सुरू होण्याआधीच आपल्या खेळाडूंची निर्भत्सना करणे चुकीचे आहे आणि असे करणारे लोक नंतर पस्तावतील असे अल्ताफ म्हणाले.

शोएब अख्तर सध्या ग्रँट कॉम्प्टन यांच्याकडून उपचार घेत आहे. या उपचारांना तो कसा प्रतिसाद देतो यावर सारे काही अवलंबून आहे. तसेच फीटनेस ठरविण्यासाठी त्याला प्रथमश्ाेणी सामन्यात खेळावे लागेल, असे अल्ताफ यांनी सांगितले.

 
</text>
</doc>
