<doc>
<docno>1032918.cms.txt</docno>
<text>
 
महाराष्ट्र
काकडे मृत्यूप्रकरणी तुरुंग अधिकारी आणि कैद्यांची चौकशी
[ Friday, February 25, 2005  10:34:01 pm]


म. टा. प्रतिनिधी

पुणे : बनावट मुदांक घोटाळ्यातील आरोपी फौजदार प्रताप काकडे यांच्या मृत्यूप्रकरणात पोलिसांनी येरवडा तुरुंगातील चार अधिकारी आणि काकडेंना ठेवलेल्या बराकीतील कैद्यांचे जबाब घेतले असून येरवडा तुरुंग प्रशासनानेही त्यांचा अहवाल जिल्हाधिकारी आणि मानवाधिकार आयोगाकडे सादर केला आहे.

काकडे यांचे 23 फेबुवारीला येरवडा तुरुंगात निधन झाले. शवविच्छेदन अहवालात त्यांच्या अंगावर जखमा असल्याचे आढळल्याने संशय व्यक्त केला जात आहे. याबाबत येरवडा पोलिसांनी तुरुंग अधीक्षकांसह चार अधिकाऱ्यांचे गुरुवारी जबाब घेतले. काकडे यांना ठेवलेल्या बराकीतील कैद्यांकडेही पोलिसांना चौकशी करायची होती. मात्र, ते कच्चे कैदी असल्याने कोर्टाच्या परवानगीची आवश्यकता होती. त्यानुसार पोलिसांनी कोर्टाकडे अर्ज केला. कोर्टाने परवानगी दिल्यानंतर कैद्यांचेही जबाब घेण्यात आल्याचे येरवडा पोलिसांनी सांगितले.

ससून रुग्णालयातील न्यायवैद्यक शास्त्र विभागाने आठ पानी शवविच्छेदन अहवाल जिल्हाधिकारी आणि मानवाधिकार आयोगाकडे दिला आहे. येरवडा तुरुंग प्रशासनानेदेखील त्यांचा अहवाल शुक्रवारी दिला.

 
</text>
</doc>
