<doc>
<docno>1032841.cms.txt</docno>
<text>
 
महामुंबई
महाराष्ट्राच्या कर्जासाठी अर्थमंत्र्यांची शिफारस
[ Friday, February 25, 2005  08:53:27 pm]


म. टा. विशेष प्रतिनिधी

मुंबई : जास्ती व्याजदराचे कर्ज फेडून कमी व्याजाच्या दराने कर्ज घेण्याच्या ' स्ट्रक्चर अडजेस्टमेंट लोन ' साठी महाराष्ट्र सरकारने केलेला अर्ज केंदीय अर्थमंत्री पी. चिदंबरम यांनी जागतिक बँकेकडे पाठविला असून तसे पत्र त्यांनी राज्य सरकारला शुक्रवारी पाठवले. त्यामुळे शिवसेनेचे खासदार मोहन रावले यांना दोन दिवसांपूवीर् पाठवलेल्या पत्राच्या बरोबर उलटी कृती केंदीय अर्थमंत्र्यांनी केली आहे.

महाराष्ट्राची महसुली तुट वाढत असल्याने या कर्जासाठीचा अर्ज जागतिक बँकेकडे पाठवता येत नाही, असे चिदंबरम यांनी रावलेंंना कळवले होते. या पावित्र्याने महाराष्ट्र सरकारची जबर पंचाईत झाली होती.

मुख्यमंत्री विलासराव देशमुख यांनी गुरुवारी अर्थमंत्र्यांची भेट घेऊन या प्रश्ानविषयी चर्चा केली. त्यामुळे चिदंबरम यांनी महाराष्ट्राच प्रस्ताव मागवून घेऊन तातडीने त्याची छाननी केली व शुक्रवारीच तो प्रस्ताव जागतिक बँकेकडे पाठवून दिला. यामुळे कृष्णा खोऱ्यासाठी 17 ते 18 टक्के व्याजदराने घेतलेले कर्ज कमी करून त्या ठिकाणी कमी व्याजाचे सात टक्के दराचे कर्ज घेण्याचा मार्ग मोकळा झाला आहे. राज्य सरकारने राजकोषीय सुधारणा सुरू केलेल्या असल्याने जागतिक बँकही कर्ज देण्यास अनुकूल होती पण केंद सरकार प्रस्ताव पाठवत नसल्याने बँकेने विचार केला नव्हता.

 
</text>
</doc>
