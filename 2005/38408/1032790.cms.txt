<doc>
<docno>1032790.cms.txt</docno>
<text>
 
महामुंबई
कर विभागणीत आकारावे
[ Friday, February 25, 2005  08:10:45 pm]


अर्थकारणात न शिरलेला मी कलाकार आहे. त्यामुळे अर्थकारणाच्या जंजाळात शिरण्यापेक्षा त्याच्यावर दृष्टीक्षेप टाकलेला बरा इतकं साधंसोपं तत्त्व बाळगणारा मी कलावंत आहे. इतक्या नाटक, चित्रपट मालिकांमध्ये काम करूनही त्याच्या अर्थव्यवहारापांसून मी जरा लांबच राहिलो. हसवा- फसवीसारख्या एकपात्री प्रयोगाची निमिर्ती करूनही त्याच्या जमाखर्चापासून अलूफ राहणंच पसंत केलं. त्यामुळे या बजेटकडे मी कलावंत म्हणूनच पाहातो.

सध्या रुढ असलेली करआकारणीची पद्धत मध्यमवगीर्यांसाठी योग्यच आहे. साधरणत: तीन-चार माणसांचं कुटुंब चालवण्यासाठी काटकसरीने दरमहा साधारपणे सात ते आठ हजार रुपये खर्च येतो. श्ाीमंत अथवा उच्चभ्रूंबाबत मी बोलत नाहीए. त्यामुळे वर्षाकाठी साधारणात: 90 हजार ते एक लाख रुपये वैयक्तिक उत्पन्न असणाऱ्याला सध्याची करपद्धत त्रासदायकच वाटते.

त्यामुळे सामान्य माणसाला डोळ्यासमोर ठेवलं तर निश्चितपणे या पद्धतीत बदल करण्याची निकड भासेल. कारण दिवसागणिक होणारा खर्च हा वाढतच असतो. काही ठिकाणी औपचारिक बाबी म्हणून करावा लागणाऱ्या खर्चाचा आलेख उंचावत असतो. पण उत्पन्न वाढतंच अशातला भाग नाही. कर आणि सवलतींचा लाभ प्रामुख्याने ज्येष्ठ नागरिकांसाठी व्हावा असं मनापासून वाटतं.

कलाकार आणि नोकरदार याचं करिअर हे साधारणपणे 30 ते 35 वर्षं इतकं असतं. कलाकारांच्या बाबतीत मात्र हे व्यक्तीसापेक्ष आहे, असं म्हणावं लागेल. कारण त्यांच्या उत्पन्नाबाबत स्थैर्य नसतं. संपूर्णत: उत्पन्नाची रक्कम ही कामं मिळण्यावर अवलंबून असते आणि ही प्रक्रिया अनिश्चित स्वरुपाची असते हे वेगळं सांगायला नको. त्यामुळे उत्पन्नावरील कर आकारणी ही विभागणी स्वरुपाची असावी जेणेकरून एखाद्या वषीर् भरघोस उत्पन्न मिळालं, तरी ठराविक रकमेचा कर आकारला जावा. पुढच्या वषीर् त्याच रकमेचं कर बोजा असेल याचं भान मात्र कलाकारानं राखायला हवं. कलाकाराच्या उत्पन्नात सुरक्षितता नाही म्हणूनच ही पद्धत सोयीची ठरेल. पाश्चिमात्य देशांच्या तुलनेत आपल्याकडील कर आकारणी कमीच आहे. कर भरणाऱ्यांना या पद्धतीवर विश्वास बसणं तितकंच गरजेचं आहे. त्या प्रक्रियेचेही सुलभीकरण व्हावे.

दिलीप प्रभावळकर

शब्दांकन : अमित भंडारी

 
</text>
</doc>
