<doc>
<docno>1031558.cms.txt</docno>
<text>
 
महामुंबई
'विको'कडे 25 कोटींची बेहिशोबी मालमत्ता?
[ Friday, February 25, 2005  12:10:45 am]


म. टा. प्रतिनिधी

मुंबई : प्रख्यात महाराष्ट्रीय उद्योजक गजानन पेंढारकर यांच्या ' विको लॅबोरेटीज ' या कंपनीची ऑफिसे तसेच मालकांच्या निवासस्थानांवरील ' इन्कम टॅक्स ' चे छापासत्र जवळपास पूर्र्ण झाले असून सलग पाच दिवस चाललेल्या या कारवाईत सुमारे 25 कोटी रुपयांची बेहिशोबी मालमत्ता आढळून आल्याचे समजते. यात रोख रक्कम, दागिने आणि इतर काही मौल्यवान वस्तूंचा समावेश आहे.

विको वज्रदंती आणि विको टर्मरिक क्रीममुळे घराघरांत पोहचलेल्या विकोच्या नागपूर, गोवा आणि डोंबिवली येथील औषध- सौंदर्यप्रसाधन कारखान्यांवर तसेच व्यवस्थापक गजानन पेंढारकर यांच्या परळ येथील निवासस्थानावर तीन आठवड्यांपूवीर् इन्कम टॅक्सने छापे घातलेे होते. सुरुवातीला परळच्या निवासस्थानातून एक कोटी रुपयांची रोख रक्कम आणि 30 लाख रुपयांचे दागिने मिळून आले होते. इन्कम टॅक्स चुकवल्याच्या संशयातून ही कारवाई सुरू करण्यात आली.

पाच दिवसांच्या कारवाईनंतर कागदपत्रांच्या छाननीचे काम सुरू होते. आतापर्यंत पेंढारकरांकडे 25 कोटी रुपयांची बेहिशोबी मालमत्ता आढळून आली आहे. 90 कोटी रुपयांचे बाँड आणि 60 कोटी रुपयांच्या मुदत ठेवीही आढळल्या आहेत. या उत्पन्नाचा अधिकृत स्त्रोत उघड करणारी कागदपत्रेही इन्कम टॅक्स अधिकाऱ्यांना आढळून आली आहेत. त्यामुळे बेहिशोबी मालमत्तेवरील दंड म्हणून साडेसात कोटी रुपयांची रक्कम त्यांच्याकडून वसूल करण्यात आल्याचेही इन्कम टॅक्सच्या गोटातून सांगण्यात आले.

विको टर्मरिक हे आयुवेर्दिक क्रीम असल्याचे सांगण्यात येत असले, तरी ते कॉस्मेेटिक आहे का, याचीही चौकशी करण्यात येत आहे. कॉस्मेेटिक उत्पादनांवरील कराचे प्रमाण जास्त असून आयुवेर्दिक उत्पादनांवर कमी प्रमाणात कर आकारण्यात येतो. त्यामुळे उत्पादन आयुवेर्दिक असल्याचे दाखवून बऱ्याचदा मोठ्या प्रमाणावर महसूल बुडवला जातो.

अतिरंजित बातम्यांवर काय प्रतिक्रिया देऊ ?

' विको ' चे मालक गजानन पेंढारकर यांच्याशी संपर्क साधला असता, उद्विग्न होऊन त्यांनी प्रश्ान् केला , ' वृत्तपत्रांतील बातम्या अतिरंजित स्वरूपात प्रसिद्ध होत असून अशा बातम्यांवर काय प्रतिक्रिया देणार ?' मराठी उद्योगांची सद्यस्थिती कशी आहे, हे सर्वांना माहिती आहे. एक मराठी उद्योजक अथक परिश्रम करून उद्योगाचा डोलारा उभारतो, त्यानंतर अशा स्वरूपाची वृत्ते प्रसिद्ध होणे कितपत योग्य आहे, असाही सवाल त्यांनी केला. उदाहरणादाखल ते म्हणाले , ' विको ' च्यासंदर्भात पहिली बातमी आली होती, तीत आमच्याकडे एक कोटी रुपयांची मालमत्ता सापडल्याचा उल्लेख होता. पण ती हिशेबी की बेहिशेबी याचा काहीच उल्लेख नव्हता. है पैसे मी काही लपवून ठेवलेले नव्हते, तर ते रीतसर बँकेतून काढून आणले होते. मी बँकेतून काढलेल्या पैशांना ' सापडले ' म्हणणे योग्य आहे का ? त्यामुळे लोकांचा काय समज होईल ? आमची उत्पादने गेली अनेक वषेर् बाजारपेठेत नाव कमावून आहेत. असे गैरव्यवहार करणे आम्हाला परवडणारे आहे का, याचा तरी विचार करायला हवा.

 
</text>
</doc>
