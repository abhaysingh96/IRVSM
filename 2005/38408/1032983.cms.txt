<doc>
<docno>1032983.cms.txt</docno>
<text>
 
महामुंबई
स्थापत्यकलेच्या ठेव्यात अक्षरधनाचा वारसा
[ Friday, February 25, 2005  11:59:19 pm]


म. टा. प्रतिनिधी

मुंबई : मुंबईकरांच्या ज्ञानोपासनेचे प्रतीक असलेली एक वास्तू ' राणीच्या रत्नहारा ' त एकेकाळी कायम उठून दिसे...टोलेजंग टॉवर उभे राहिले आणि राणीच्या रत्नहाराला होडिर्ंगचे ग्रहण लागले. सामाजिक चळवळी, ज्ञानोपासनांचा वारसा जपणारी मुंबापुरी ग्लॅमरचे केंद झाली असताना या वास्तूने आपले वेगळेपण कायम राखले आहे. उत्तुंग इमलेही या वास्तूपुढे खुजेच ठरावे, असा स्थापत्यकलेचा ठेवा, राजाबाई टॉवर रविवारी शतकोत्तर रौप्य महोत्सव साजरा करत आहे!

मुंबई विद्यापीठाची 1857 मध्ये स्थापना झाल्यानंतर सात वर्षांनी व्यापारी प्रेमचंद रायचंद यांनी ग्रंथालयासाठी दोन लाख रुपयांची देणगी दिली. दोन महिन्यांनी त्यांनी आणखी दोन लाख रुपये दिले आणि त्यातून आपल्या मातोश्री श्रीमती राजाबाई यांच्या नावे ' क्लॉक टॉवर ' बांधावा, अशी इच्छा मांडली. सलग 10 वषेर् बांधकाम सुरू राहून साकारले, राजाबाई टॉवर! 280 फूट उंचीचे हे टॉवर खरोखरीच मुंबईचे भूषण ठरले.

त्याच्या तळमजल्यावर दोन्ही बाजूंना दोन भव्य दालने आहेत. 28 फूट रुंदीचा वर्तुळाकार जिना व बाहेरील बाजूस देखणे पोर्च आहे. 152 फूट लांबीचा प्रशस्त हॉल अन् 14 फुटांच्या मोकळ्या गच्च्या आहेत. टॉवरचा 32 फूट उंचीचा, सागवानी लाकडाच्या छताचा पहिला मजला वाचन कक्ष म्हणून ओळखला जातो.

या ग्रंथालयात 7418 संस्कृत व इतर भाषांतील हस्तलिखिते आहेत. ऊर्दू, पशिर्यन व अरेबिकमधीलही 1190 हस्तलिखिते आहेत. ती बहुतांश पोथी स्वरुपात ताडपत्रावर आहेत. अनेक दुमिर्ळ ग्रंथांचा संग्रह असून खैरमोडे, प्रियोळकर, खटखटे, मोरोपंत, फैझी, देवस्थळी यांनी दिलेल्या त्यांच्या खासगी संग्रहांचाही समावेश आहे. आठ लाख ग्रंथ व नियतकालिकेही आहेत.

 
</text>
</doc>
