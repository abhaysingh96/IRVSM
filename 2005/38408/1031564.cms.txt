<doc>
<docno>1031564.cms.txt</docno>
<text>
 
देश-विदेश
बांधकाम क्षेत्रात 100 टक्के एफडीआय!
[ Friday, February 25, 2005  12:14:35 am]


वृत्तसंस्था

नवी दिल्ली : बांधकाम क्षेत्रात 100 टक्के थेट परकीय गुंतवणुकीला केंद सरकारने गुरुवारी परवानगी दिली. अर्थात यातून भूखंड गैरव्यवहाराला किंचितही वाव मिळणार नाही, याचीही पुरेपूर काळजी घेण्यात येणार आहे. आथिर्क व्यवहारविषयक मंत्रिमंडळ समितीच्या बैठकीत हा निर्णय झाल्याचे केंदीय वाणिज्य आणि उद्योगमंत्री कमलनाथ यांनी जाहीर केले. या योजनेची मार्गदर्शक नियमावली लवकरच जाहीर केली जाईल, असेही त्यांनी सांगितले.

याआधीही बांधकाम क्षेत्रात थेट परकीय गुंतवणुकीला परवानगी होती, पण त्यावर बरीच बंधने होती. तसेच परकीय गुंतवणूक चालना मंडळाद्वारेच ती येऊ शकत होती. आता 100 टक्के गुंतवणूक ही थेट आणि सहजपणे करणे परकीय उद्योगांना शक्य होणार आहे.

या योजनेतून कोणत्याही गैरप्रकारांना वाव राहू नये, याची काळजीही घेतली जात आहे. या प्रकल्पांवर स्थानिक स्वराज्य संस्था, महापालिका, राज्य सरकारे यांचाच अंकुश राहील आणि त्यांच्या नियम व निकषांचे पालन गुंतवणूकदारास करावे लागेल. त्यामुळे सरकारमधील घटकपक्षांचा विशेषत: डाव्या पक्षांचा या योजनेस आक्षेप राहू नये, याची काळजीही घेण्यात आली आहे.

या योजनेद्वारे परकीय गुंतवणूकदारांना नागरी वसाहती, सोसायट्या, व्यावसायिक संकुले, हॉटेल्स, रिसॉर्ट, रुग्णालये, शैक्षणिक इमारती, विश्रामकेंदे, शहरी वा ग्रामीण पातळीवरील

पायाभूत प्रकल्प यांच्या बांधकामात थेट

गुंतवणूक करता येईल.

ही योजना बांधकामकेंदित राहील भूखंडकेंदित नव्हे. यात किमान भांडवली गुंतवणूक दहा दशलक्ष डॉलरची करावी लागेल. भारतीय उद्योजकांसह संयुक्त प्रकल्प असेल, तर किमान गुंतवणूक पाच दशलक्ष डॉलर राहील. उद्योगाला सहा महिन्यांत हा निधी आणावा लागेल. तसेच निर्गुंतवणूक करायची झाल्यास किमान तीन वर्ष मूळ भांडवली गुंतवणूक काढून घेता येणार नाहीच, शिवाय अर्धवट स्थितीतील प्रकल्प वा अविकसित जमीन विकताही येणार नाही.

ज्या प्रकल्पांना वीजदिव्यांसह संपर्करस्ते, पाणीपुरवठा, सांडपाणी निचरा व्यवस्था व अन्य आवश्यक सोयी नाहीत ते अपूर्णावस्थेतच मानले जातील. जोवर स्थानिक स्वराज्य संस्थेकडून प्रकल्पपूतीर्चे प्रमाणपत्र मिळत नाही तोवर गुंतवणूकदाराला प्रकल्पाची विक्री करता येणार नाही.

त्यातही परकीय गुंतवणूक चालनामंडळाच्या माध्यमातून सरकारची परवानगी घेऊन गुंतवणूकदाराला योजनेतून बाहेर जाण्याची परवानगी अपवादात्मक स्थितीतच मिळू शकेल.

याआधी किमान 100 एकरांवर बांधकाम करण्याचे परकीय गुंतवणूकदारांवर बंधन होते. ते आता 25 एकरांवर वा दोन हजार घरांवर आणण्यात आले आहे. घरवसाहतींच्या बांधणीसाठी किमान 10 हेक्टर क्षेत्र अथवा बहुपयोगी-बहुउद्देशीय प्रकल्पांकरिता 50 हजार चौरस मीटर क्षेत्रांवर बांधकाम करणे आता बंधनकारक राहील. या योजनेमुळे कुशल व अकुशल कामगारांनाच नव्हे तर तंत्रज्ञ, इंजिनीअर, आकिर्टेक्ट-डिझायनर यांना मोठ्या प्रमाणात रोजगार लाभेल. तसेच सिमेंट, पोलाद, वीटभट्ट्या यांसारख्या बांधकाम साहित्य उत्पादकांनाही चालना मिळेल, असा विश्वास कमलनाथ यांनी व्यक्त केला.

 
</text>
</doc>
