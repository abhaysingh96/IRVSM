<doc>
<docno>1032868.cms.txt</docno>
<text>
 
देश-विदेश
'हिंसेचा मार्ग सोडल्यास चचेर्ची तयारी'
[ Friday, February 25, 2005  09:37:04 pm]


म. टा. विशेष प्रतिनिधी

नवी दिल्ली : जम्मू-काश्मीरमधला दहशतवाद, ईशान्य भारतातला विदोह आणि नक्षलवाद यामुळे देशाच्या काही भागांमध्ये भडकलेल्या हिंसाचाराची सरकारला विशेष चिंता आहे. हिंसेचा त्याग करण्याची तयारी असलेल्या सर्वांशी सरकार मोकळेपणाने चर्चा करायला तयार आहे, मात्र केवळ हिंसाचार आणि शस्त्रांच्या बळावर लोकशाही मार्गाने निवडून आलेल्या सरकारला आव्हान देणाऱ्या कोणत्याही संघटनेशी मात्र सरकार सर्व शक्तीनिशी धैर्याने मुकाबला करील, असे उद्गार राष्ट्रपती ए. पी. जे. अब्दुल कलाम यांनी संसदेतील अभिभाषणादरम्यान काढले.

राष्ट्रीय ज्ञान आयोगाची स्थापना करण्याच्या घोषणेबरोबरच, शिक्षणासाठी लावण्यात आलेल्या उपकराचा यथोचित वापर सर्व शिक्षा अभियान, कस्तुरबा गांधी बालिका विद्यालय, माध्यान्ह आहार योजनेसाठी केला जाईल, असे राष्ट्रपतींनी स्पष्ट केले. अलाहाबाद आणि मणिपूर विद्यापीठांना केंदीय विद्यापीठांचा दर्जा देण्याबरोबरच, ईशान्य भारतात नवे ' इंडियन इन्स्टिट्यूट ऑफ मॅनेजमेंट ' तसेच जामिया मिलिया इस्लामिया विद्यापीठाला विशेष अनुदान देण्याची घोषणा राष्ट्रपतींनी केली.

' सार्क ' ला मजबूत करण्याबरोबर, चीनशी मैत्री अधिक वृद्धिंगत होण्याची आशा त्यांनी व्यक्त केली. नेपाळमध्ये नुकत्याच घडलेल्या घटनांविषयी चिंता, अफगाणिस्तानच्या पुननिर्र्माण कार्यात मोठा सहभाग तसेच श्रीलंकेत व्यापक आथिर्क भागीदारीचे समर्थन करीत, नौदलाच्या सागरी प्रशिक्षणात अमेरिकेसह भारताच्या संयुक्त प्रयत्नांना यश मिळत असल्याचा उल्लेख त्यांनी केला. पाकिस्तानने सीमापार दहशतवादाला प्रोत्साहन देणे थांबवल्यास, उभय देशांचे संबंध वेगाने सुधारतील, असा आशावाद त्यांनी व्यक्त केला. ऑगस्टमध्ये आठ टक्क्यांवर पोहोचलेली चलनवाढ पाच टक्क्यांपर्यंत खाली आणण्यात मिळालेल्या यशाचा उल्लेख त्यांनी केला.

 
</text>
</doc>
