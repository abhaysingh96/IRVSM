<doc>
<docno>1032908.cms.txt</docno>
<text>
 
क्रीडा
अडवाणीची अंतिम झुंज थायलंडच्या प्रपूतशी
[ Friday, February 25, 2005  10:24:59 pm]


पुणे : राष्ट्रीय विजेता आणि थायलंडचा सी. प्रपूत या दोघांमध्ये शनिवारी आशियाई बिलियर्डस् विजेतेपदाची लढत येथील पीवायसी हिंदू जिमखान्यावर रंगणार आहे. आयडिया सेल्युलर, ओएनजीसी आणि भारत पेट्रोलियम यांचा पुरस्कार मिळालेल्या या स्पधेर्च्या उपांत्य फेरीमध्ये अडवाणीने म्यानमारच्या क्यॉ बूचे आव्हान 4-1 असे सहज संपुष्टात आणले. तर सी. प्रपूतने माजी विश्वविजेत्या अशोक शांडिल्यवर 4-2 अशी मात केली.

अडवाणी यापूर्वी दोन वेळा क्यॉकडून पराभूत झाला होता ; पण गुरुवारी गतविजेत्या देवेंद जोशीवर बाजी उलटविणाऱ्या या खेळाडूचा त्यामुळे आत्मविश्वास वाढला होता. त्याने 55,42 अशा महत्त्वाच्या खेळी करत पहिली फ्रेम जिंकली. तर दुसरी सहज खिशात घालताना 100 ची खेळी करत क्यॉला आपल्या इराद्याची पूर्ण कल्पना देऊन टाकली. यानंतरच्या फ्रेममध्ये 72 ची खेळी रचून पंकजने खेळावर वर्चस्व स्थापन केले. क्यॉने यापुढची फ्रेम घेताना 99 ची खेळी उभी केली ; पण पंकजने लगेच 97 ची अखंडित खेळी केली व क्यॉचे आव्हान खंडित करून टाकले.

या हंगामात चांगला खेळ करणाऱ्या पंकजने राष्ट्रीय स्पधेर्त सिनियर व ज्युनियर ही विजेतेपदे खिशात घातली आहेत. क्यॉवर विजय मिळवल्यानंतर पंकज म्हणाला , ' मी त्याच्याशी साखळीमध्ये खेळलो असल्याने क्यॉच्या ताकदीची कल्पना होती. त्याला वरचढ होऊ देण्याची संधी द्यायची नाही, हे ठरवले होते '.

निकाल : पंकज आडवाणी (भारत) विजयी क्यॉ वू (म्यानमार)- 100-71, 100-0, 101-33, 22-101, 101-0.

सी. प्रपूत (थायलंड) विजयी अशोक शांडिल्य - 10-101, 101-80, 101-63, 23-100, 101-7, 100-22.

 
</text>
</doc>
