<doc>
<docno>1032914.cms.txt</docno>
<text>
 
महाराष्ट्र
मुदांक घोटाळ्यातील आरोपींची साक्ष व्हिडिओ कॉन्फरन्सिंगद्वारे
[ Friday, February 25, 2005  10:31:07 pm]


म. टा. प्रतिनिधी

पुणे : बनावट मुदांक घोटाळ्यात येरवडा तुरुंगात असलेल्या आरोपींना सुनावणीसाठी कोर्टात आणण्याऐवजी तुरुंगातूनच ' व्हिडिओ कॉन्फरन्सिंग ' द्वारे त्यांची साक्ष होणार आहे. त्यासाठी शिवाजीनगर कोर्टात कॅमेरे बसवण्याचे काम पूर्ण झाले असून लवकरच या सुविधेमार्फत कामकाज सुरू होईल.

या घोटाळ्यातील आरोपींना कोर्टात आणताना पोलिस यंत्रणेवर ताण पडतो. त्यामुळे सुरक्षितता म्हणून तुरुंगामधून व्हिडिओ कॉन्फरन्सिंगच्या माध्यमातून साक्ष घेण्याचा निर्णय झाला आहे. बंगलोरमधील कोर्ट आणि येरवडा तुरुंग यांच्यातील यंत्रणेची गेल्या शनिवारी चाचणी घेण्यात आली. शिवाजीनगर कोर्टात कॅमेरे आणि इतर साहित्य बसवण्यासंदर्भात शुक्रवारी प्रभारी जिल्हा न्यायाधीश बी. बी. सातलेर् , ' मोक्का ' न्यायालयाचे विशेष न्यायाधीश एस. एम. शेंबोळे आणि व्ही. व्ही. बोरीकर यांच्याशी तुरुंग उपमहानिरीक्षक धनाजी चौधरी आणि तुरुंग अधीक्षक विजय बेंदे यांनी चर्चा केली.

 
</text>
</doc>
