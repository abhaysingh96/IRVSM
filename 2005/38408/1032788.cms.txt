<doc>
<docno>1032788.cms.txt</docno>
<text>
 
महामुंबई
हद्दीच्या वादात फेरीवाल्यांना मोकळे रान
[ Friday, February 25, 2005  08:09:04 pm]


राजेश चुरी

मुंबई : वांदे रेल्वे टमिर्नसपासून हाकेच्या अंतरावरील खार स्टेशनाचे महत्त्व भविष्यात वाढत जाणार आहे. पण सध्या स्टेशनच्या पश्चिमेला प्रवेशद्वारावरील मजूरअड्डा, कमकुवत रेल्वेपूल आणि पुलाच्या तुटलेल्या पायऱ्या, फेरीवाले, चक्रीजुगाराचा अड्डा, प्लॅटफॉर्मवरील अपुरी शेड आणि अस्वच्छ शौचालय अशा प्रवाशांच्या असंख्य तक्रारी आहेत. त्यातच स्टेशनबाहेरील रेल्वे आणि महापालिकेच्या हद्दीवरून सुरू असलेला वाद. त्यात फेरीवाल्यांना मोकळे रान मिळाले आहे.

खार स्टेशनच्या पश्चिमेपेक्षा पूवेर्कडील प्रवाशांची संख्या अधिक आहे. पूवेर्ला जवाहरनगर, गोळीबार विभाग, जयहिंद नगर, रेल्वे वसाहत, टीचर्स कॉलनी, सिद्धार्थनगर अशा मोठ्या वसाहती आहेत. वांद्याच्या पश्चिम दुतगती मार्गावरील रहिवाशांना खार स्टेशन सोयीचे आहे. पश्चिमेला अलिशान निवासी संकुले आहेतच, पण सरकारी ऑफिसे, राष्ट्रीयीकृत बँका, नॅशनल कॉलेज, रहेजा कॉलेज, गुरुनानक हॉस्पिटल, पोस्ट ऑफिस, व खारदांड्याचा कोळीवाडा आहे.

सहा प्लॅटफॉर्म असलेल्या या स्टेशनवरच्या एक आणि दोन नंबरच्या प्लॅटफॉर्मवरून हार्बर मार्गावरच्या गाड्या सुटतात, तर तीन ते सहा नंबरच्या प्लॅटफॉर्मवरुन पश्चिम रेल्वेच्या गाड्या धावतात. पूवेर्ला स्टेशनच्या बाहेर रिक्षांमुळे वाहतुकीची कोंडी होते. पूवेर्ला संत गाडगेबाबा मार्गावर रिक्षा स्टॅण्डला मंजुरी देण्यात आली आहे. त्यासाठी पुलाखालच्या उघड्या नाल्यावर रिक्षाचालक टमिर्नसच्या आवारात रिक्षा उभ्या करतात. रिक्षा स्टॅण्ड मोकळा असल्याने फेरीवाल्यांनी ताबा घेतला आहे.

संत गाडगेबाबा मार्गावरील रेल्वेच्या पादचारी पुलाचा स्लॅब खचला आहे. पुलाला पडलेली मोठी भेग डांबर टाकून भरून काढण्यात आली आहे. चार वर्षांपूवीर् पुलाची जुजबी दुरुस्ती करण्यात आली होती. पण कमकुवत झालेला पूल प्रवाशांच्या वर्दळीने थरथरतो. त्याच्यावर फेरीवाल्यांनी बस्तान बसवले आहे. खुलेआम चक्रीजुगारही चालतो. पण पोलिस व आरपीएफचे जवान फेरीवाले आणि जुगाराकडे दुर्लक्ष करतात, असा आरोप आहे.

रेल्वेच्या पादचारी पुलाचा मधल्या भागाचा हक्क रेल्वेकडे आणि पूर्व आणि पश्चिमेचा भाग महापालिकेकडे येतो. पुलाच्या डागडुजीचा खर्च महापालिका रेल्वे प्रशासनाला देते. प्रवासी पादचारी पूल आणि तिकिट खिडकीच्या प्रवेशद्वाराचा भाग अरुंद असल्याने प्रवाशांची कुचंबणा होते. खारच्या पूर्व विभागात विस्तारित सिझन खिडकी नाही. लोकलच्या तिकिटासाठी दोन खिडक्या आहेत. पण त्याही अपुऱ्या पडत आहेत. तिकिट ऑफिसाच्या प्रवेशद्वारावरील छपराला पावसाळ्यात गळती असते.

हार्बर मार्गावरील सेवा सुरू होऊन आठ वर्षांपेक्षा अधिक काळ लोटला, तरी प्लॅटफॉर्म नंबर एक व दोनवर हार्बर गाड्यांचे वेळापत्रक लावलेले नाही. सांताक्रुझच्या दिशेला असलेल्या हार्बर रेल्वेच्या प्लॅटफॉर्मवर छप्पर नसल्यामुळे प्रवाशांना कडक उन्हात उभे राहावे लागते. प्लॅटफॉर्म नंबर एक व दोनच्या उत्तरेकडील शौचालय तुंबलेले असते. या भागातील काळोखाचा फायदा घेऊन प्रवाशांना लुटण्याचे प्रकार होतात. पश्चिमेला प्रवेशद्वारावरच रेल्वेच्या हद्दीत सकाळी सात ते अकरा या गदीर्च्या काळात मजूर अड्डा भरतो. त्यामुळे प्रवाशांना स्टेशनच्या बाहेर पडणे गैरसोयीचे होते.

 
</text>
</doc>
