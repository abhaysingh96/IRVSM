<doc>
<docno>1126979.cms.txt</docno>
<text>
 
महामुंबई: मुंबई टाइम्स
'first डे, first शो' बुधवारीच!
[ Monday, May 30, 2005  06:22:08 pm]


अमित भंडारी

'कौनसा पिक्चर देखना है?... बंटी और बबली? नैना? नजर? कौनसा भी बोलो... नया रिलीज थिएटर में जुम्में के दिन आएगा, मगर अपनें पास तो बुधवार को नया रिलीज मिल जाएगा! दस रुपये दे के नाम एन्रोल करवा लेना, एकदम सस्तें मेंे! पाँच रुपये का सीडी लेने का और 40 में बेचने का, एकदम झक्कास! बोले तो नया पिक्चर!!! रिलीजपूवीर्च नव्या चित्रपटांच्या सीडींची 'ऑर्डर' घेणारा मुन्ना सध्या भलताच तेजीत आहे. गेल्या काही महिन्यात कोऱ्या चित्रपटांच्या डुप्लिकेट सीडी काढून विकण्याचा धंदा एवढा तेजीत आहे, की शुक्रवारी रिलीज होणाऱ्या चित्रपटांच्या सीडी बुधवारीच बाजारात विकल्या जात आहेत.

या डुप्लिकेट माकेर्टमध्ये केवळ डिपॉझिटच्या रकमेतून दिवसाला हजारो रुपयांची कमाई होते. पाच रुपये सीडी, चार- साडेचार रुपये कव्हर आणि डिस्ट्रिब्युटिंग नेटवर्कसाठी फारतर एक रुपया, यामुळे होलसेल भावात ही सीडी किंवा व्हीसीडी 25 रुपयांत मिळते!

सध्या शाळा-कॉलेजांच्या सुट्ट्यांमुळे धंदाही तेजीत आहे. धारावी, माटुंगा, परळ, मंुबई सेण्ट्रल, चनीर् रोडपासून ते गोरेगाव, बोरिवली, भाइंदर, ठाणे, मंुब्रा, दिवा या भागात अशा कॉलर टाइट करून फिरणारे असे मुन्ना दिवसागणिक वाढताहेत. विशेष म्हणजे, या सीडींच्या प्रिण्टचा दर्जा ओरिजिनल प्रिण्टच्या तुलनेत अगदीच टाकाऊ नाही. त्यामुळे या सीडींची मागणी भलतीच वाढलीय. व्हीसीडी आणि डीव्हीडींचं प्रमाणही झपाट्याने वाढू लागलं आहे.

होलसेलमध्ये पाच रुपयाला एक सीडी विकत घेऊन त्यांच्या झपाट्याने प्रिण्ट्स काढण्याच्या धंद्याला सध्या तेजी आलीय. यामागचं मूळ कारण म्हणजे महाराष्ट्रात एकाच वेळी चित्रपट प्रदशिर्त होत नाही. काही ठिकाणी आजही गुरुवारी रिलीज होतो, तर काही ठिकाणी शुक्रवारी! त्यामुळेच थिएटर प्रिण्ट्सवरून झपाट्याने बनावट सीडी बनवण्याचा धंदा तेजीत आहे. गुरुवारी रिलीज होणाऱ्या चित्रपटाच्या मूळ प्रिण्ट्स मंगळवारी थिएटरमध्ये डेरेदाखल होतात. त्यांचा एक अनधिकृत शो थिएटरमध्ये होतो, तो 'नऊ से बारा'चा शेवटचा शो संपल्यानंतर! थिएटर मॅनेजर्सच्या संगनमताने बहुधा हे शो मॅनेज केले जातात. त्यासाठी भरघोस रकमांनी थिएटर मॅनेजर्सचे हात ओले करावे लागतात आणि सर्रास बसून खुलेआम त्या चित्रपटाच्या कॅमेरा प्रिण्ट्स काढल्या जातात. बनावट कॅमेरा प्रिण्ट्सच्या एका मशीनमधून एकाच वेळी सात प्रिण्ट्स काढल्या जातात. सुमारे तासाभरात सात या प्रमाणानुसार सुमारे पाच ते सात मशीन्स एका वेळी दिवसभर कार्यरत असतात.

बनावट सीडींच्या उलाढालीने कोट्यवधींचा आकडा ओलांडल्यामुळे आता त्याचं अप्रूप राहिलेलं नाही, पण या गैरव्यवहाराला रोखणं आता पोलिस आणि सरकारी यंत्रणेच्या हाताबाहेर जात आहे. फिकीच्या बैठकीत दस्तुरखुद्द अमिताभ बच्चन यांनी आवाज उठवूनही त्या विरोधात अद्याप पाऊल उचललेलं नाही, ही खरी शोकांतिका!

हिंदी-इंग्रजी सीडीमधील ख्यातनाम कंपनी 'व्हिडीओ पॅलेस'चे नानूभाई जयसिंघानी म्हणाले की, खरं तर पायरसी ही आता डोकेदुखी नाही, तर डोईजड होणारा 'धंदा' होत आहे. मराठी चित्रपटांची सीडी काढणाऱ्या 'रुदा होम व्हिडीओ'चे सुभाष छेडा म्हणाले की, कोट्यवधींचा व्यवसाय फोफावणं, हे ऑफिशिअल सीडी बनवणाऱ्यांसाठी त्रासदायक आहे. हे रोखण्यासाठी सरकारी पातळीवर हालचाली होण्याची गरज आहे.

चित्रपटाचे सर्वाधिकार विकल्यावर फिल्ममेकर्सलाही त्याची पर्वा नसते. केवळ मंुबईत नव्हे, तर मंुबईबाहेरही या गोष्टीचं लोण पोहोचलंय. आता या कामात पोलिसांचं सहकार्य अपेक्षित आहे. कॉपीराइट अॅक्टमधील तरतुदींनुसार एखादा सीनिअर इन्स्पेक्टरही अशा कारवाया थांबवण्यासाठी छापे घालू शकतो. पण ही चळवळ मोठ्या प्रमाणावर राबवली जाण्याची गरज आहे.

 
</text>
</doc>
