<doc>
<docno>1126924.cms.txt</docno>
<text>
 
हेल्थ
योगसाधनेतून मन:शांती
[ Monday, May 30, 2005  05:25:24 pm]


आपल्या मनातील सत्य जाणून घेण्यासाठी मानसिक शक्ती या भूतकाळापर्यंत वळवल्या पाहिजेत. एकाग्रतेमुळे मन अंतर्मनातील गुपितांपर्यंत पोहोचते, तेव्हा आपण अंतिम सत्य जाणून घेऊ शकतो. सद्यस्थितीतील सत्य आणि मन यापुढेही जाऊन प्रगती करण्यासाठी मानवी मन हेच साधन म्हणून वापरावं लागेल. पतंजलीमुनींनी त्यांच्या हठयोग प्रदिपीकेमध्ये म्हटलं आहे, की योग ही मनाच्या उत्क्रांतीची साखळी आहे. योग म्हणजे मनाच्या सजग अवस्थेची पुनरावृत्ती. योग तुमच्या विशिष्ट समजूती, अंधश्रद्धा यांस स्थान देत नाही. योगाच्या विविध पायऱ्या प्रामुख्याने आपल्याला अतिजागृत अवस्थेपर्यंत नेण्यास मदत करतात.

ध्यानधारणा, मननाची तंत्रं यांमुळे राग, चिडचिड किंवा दु:खविषयक मूळ सत्यं जाणून घेण्यास मदत होते. तुम्ही दु:खाचं मूळ शोधू शकाल, परंतु जितकी म्हणून नकारात्मक प्रतिक्रिया व्यक्त कराल, तेवढ्या प्रमाणात तुम्हास वाईट अनुभव येतील. शरीरावर वाईट परिणाम होईल. पण तुम्ही जाणीवपूर्वक सकारात्मक विचार केलात, तर संकटं दूर जातात. ध्यानधारणा, मनन, चिंतन आपल्याला खोलवरची सत्यं उलगडून दाखवतात.

बऱ्याच जणांना ध्यानामुळे जीवनाच्या अर्थ, काम, अन्न अशा मूलभूत समस्या सुटतील, असं वाटतं. परंतु ते होत नाही. एकमात्र खरं, की ध्यानधारणा, मनन, चिंतन या गोष्टी तुम्हाला संवेदनशील आणि जागृत बनवतात. दु:ख, वेदना लपवण्यापेक्षा ध्यानधारणा तुम्हाला त्यामध्ये उडी घेण्यास, त्यांना समर्थपणे तोंड देण्यास प्रवृत्त करते. तुमची सजगता वाढवते. हा सवोर्त्तम योग्य आणि प्रबळ असा मार्ग आहे. तो तुम्हाला मन:शक्ती वाढवण्यास मदत करतो.

यासाठी तुमच्या श्वासोच्छ्वासावर लक्ष केंदित करा. साधेसुधे मंत्र म्हणा आणि सर्व लक्ष उच्चारांवर, अर्थावर केंदित करा. कोणीही कधीही मनन, चिंतन आणि ध्यान करू शकतो. परंतु सूयोर्दयाची वेळ सर्वथा योग्य आहे. नियमित सराव हा दिवसातून एकदा किंवा दोनदा करणं गरजेचं आहे.

घरात ध्यानधारणेसाठी एखादी जागा ठरवणं सोयीचं होईल. ती जागा प्रसन्न राहील, असं पाहावं. त्यामुळे मनातला आळस, संथपणा जाऊन सजगता, टवटवीतपणा निर्माण होईल. बसताना पाठीचा कणा ताठ ठेवावा. मग तुम्ही कुठेही बसा, खुचीर्त किंवा जमिनीवर. खोलवर श्वास घ्या आणि सर्व ताण शरीरातून सोडा. असं करताना ध्यानधारणेत त्याचा काहीही परिणाम होऊ नये, हे लक्षात घ्या. तुम्ही स्वत:ला मनापासून नैसगिर्क शक्तीला समपिर्त करा. दुसरे कुठलेही विचार मनात आणू नका. असे विचार नव्याने मनात आणू नका किंवा असलेले मुद्दाम घालवण्याचा प्रयत्न करू नका. तशीच ध्यानधारणा सुरू ठेवा. मन हळूहळू शांत होईल.

त्यानंतरच प्रत्येक ध्यानधारणा म्हणजे आंतरिक मन:स्वातंत्र्याकडे उचललेलं पाऊल असेल. हे प्रत्येक सत्र पूर्ण झाल्यावर पुनरावलोकन करून त्यातील सकारात्मक पैलूंची खात्री करा.

- डॉ. अशोक कुरूलकर

 
</text>
</doc>
