<doc>
<docno>1126991.cms.txt</docno>
<text>
 
महाराष्ट्र
महापालिकेला जपानी बँकेकडून कर्ज?
[ Monday, May 30, 2005  06:37:08 pm]


म. टा. वृत्तसेवा

सांगली : सांगली- मिरज-कुपवाड महापालिकेच्या विविध विकास कामांसाठी जपानच्या जेबीआयसी बँकेकडून दीर्घ मुदतीचे कर्ज अत्यल्प व्याजदराने घेण्याच्या दृष्टीने प्रयत्न सुरू असून त्याचाच एक भाग म्हणून आयुक्त मिलिंद म्हैसकर यांनी नुकतीच या बँकेच्या अधिकाऱ्यांशी प्राथमिक स्वरूपाची बोलणी केली. हे कर्ज अंदाजे 400 ते 450 कोटी रुपये असून त्याद्वारे प्रामुख्याने सुधारित पाणीपुरवठा, जलशुद्धीकरण आणि निस्सारण योजनांची कामे केली जाणार आहेत.

याबाबत मिळालेल्या माहितीनुसार, जपानची ही बँक जगातील अनेक अविकसित व विकसनशील देशांना अशा प्रकारे अत्यल्प दराने अर्थसाह्य करते. या बँकेकडे दिल्ली, हैदाबाद, चेन्नई, क ोलकाता या महापालिका, तसेच देशातील इतर काही नगरपालिकांनीही अर्थसाह्य मागणारे प्रस्ताव दाखल केले आहेत. सांगली-मिरज- कुपवाड महापालिकेनेही याबाबतची बोलणी सुरू केली आहेत. नगरमंडळाने यासंदर्भातील बोलणीचे सर्व अधिकार आयुक्त म्हैसकर यांना दिले आहेत.

केंदीय ग्रामीण विकास मंत्रालय आणि अर्थ मंत्रालयाच्या वतीने दिल्ली येथे नुकतीच यासंदर्भात बैठक आयोजित केली होती, तिला म्हैसकर उपस्थित होते. यावेळी जेबीआयसी बँक अधिकाऱ्यांनी आयुक्त म्हैसकर यांच्याशी सांगली महापालिकेच्या या प्रस्तावाबद्दल विस्ताराने चर्चा केली.

विविध विकास कामांसाठी 436 कोटी रुपयांच्या अर्थसाह्याची मागणी पालिकेने केली असून कर्जफेडीची मुदत 30 वर्षांची आहे. पहिली 10 वषेर् कर्जाची परतफेड करावी लागणार नाही. त्यानंतर 30 वषेर् प्रतिवषीर् 10 ते 11 कोटी रुपयांची परतफेड करावी लागेल. म्हणूनच महापालिकेची सध्याची आथिर्क स्थिती आणि भविष्यातील परिस्थिती याचीही चर्चा करण्यात आली.

 
</text>
</doc>
