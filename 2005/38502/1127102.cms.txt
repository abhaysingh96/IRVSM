<doc>
<docno>1127102.cms.txt</docno>
<text>
 
देश-विदेश
होय, मंदिरांचेही खासगीकरण!
[ Monday, May 30, 2005  09:40:02 pm]


वृत्तसंस्था

जयपूर : दुर्लक्षित तीर्थक्षेत्रांच्या विकासासाठी राजस्थानातील 47 मंदिरे खासगी ट्रस्ट किंवा व्यक्तींकडे सोपवण्याचा निर्णय राजस्थान सरकारने केला आहे. राज्यात 90 हजार मंदिरे आहेत आणि त्यांचे जतन करण्यासाठी सरकारकडे निधी नाही. म्हणून मंदिरांचेही पर्यटन स्थळे म्हणून खासगीकरण करण्याचा निर्णय घेतला आहे.

'अपना धाम, अपना काम, अपना नाम' या नावाची ही खास योजना आखण्यात आली आहे. यापूवीर् हायवे किंवा पूल ज्या बीओटी म्हणजेच 'बांधा- वापरा-हस्तांतरित करा' तत्त्वाने खासगी कंपन्यांकडे देण्यात यायचे, त्याच तत्त्वाच्या आधारे ही योजना चालणार आहे. या योजनेअंतर्गत एक- दोन नाही तर 30 वर्षांच्या लीजवर ही मंदिरे खासगी ट्रस्टकडे जातील.

या योजनेमुळे धामिर्क भावना दुखावण्याचा संबंध नाही, उलट मंदिरांचे पावित्र्य टिकवले जाईल, अशी प्रतिक्रिया राजस्थानच्या पर्यटनमंत्री उषा पुनिया यांनी व्यक्त केली आहे. या योजनेत अजून तरी मशीद किंवा चर्चचा समावेश नाही, असेही त्यांनी स्पष्ट केले आहे.

 
</text>
</doc>
