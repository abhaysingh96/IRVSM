<doc>
<docno>1127158.cms.txt</docno>
<text>
 
देश-विदेश
... त्यांच्या केसालाही धक्का लागला नाही
[ Monday, May 30, 2005  11:05:49 pm]


वृत्तसंस्था

श्रीनगर : लष्कराने काश्मीरमध्ये हिजबूल मुजाहिदिनच्या एका स्वयंघोषित कमांडरसह पाच अतिरेक्यांना सोमवारी ठार केले. याशिवाय अतिरेकी हल्ल्यात दोघे ठार झाले. राज्यभर रक्ताचा सडा पडत असताना, अतिरेक्यांनी केलेल्या एका हल्ल्यात एक कुटुंब मात्र आश्चर्यकारकरित्या वाचलेे.

हिजबूल मुजाहिदिनचा स्वयंघोषित कमांडर जहूर अहमद गनाई उर्फ अर्सलन हा सोमवारी पहाटे बारामुल्ला जिल्ह्यात लष्कराशी झालेल्या चकमकीत ठार झाला. गनाई हा या आठवड्यात मारला गेलेला हिजबूल मुजाहिदिनचा दुसरा मोठा अतिरेकी आहे. गुरुवारी रात्री लष्कराने हिजबूलचा आणखी एक जिल्हा कमांडर महंमद युसूफ शेख याला ठार मारले होते. तो मुख्यमंत्री मुफ्ती महंमद सईद यांच्यावरील हल्ल्यात लष्कराला हवा होता.

बारमुल्ला जिल्ह्यातच बनियार भागात झालेल्या आणखी एका चकमकीत दोन अतिरेकी ठार झाले. तर अनंतनाग जिल्ह्यातील चकमकीतही एक अतिरेकी ठार झाला. त्याच जिल्ह्यात जिहादे ईस्लामी गटाचा युनूस शाह उर्फ अबू कामरान गुजरानवाला हा प्रसिद्ध अतिरेक्यालाही लष्कराने कंठस्नान घातले.

तर अतिरेक्यांनी फारूख भट नावाच्या एका इसमाला ठार केले. त्याचे काही दिवसांपूवीर्च अपहरण केले होते. आज त्याचा मृतदेह त्याच्या गावाच्या वेशीबाहेर टाकण्यात आला होता. मुसाहमद गनाई नावाच्या आणखी एका व्यक्तीला अतिरेक्यांनी मारले. अनंतनाग जिल्ह्यात अतिरेक्यांच्या गोळीबारात एक महिला जबर जखमी झाली आहेवर गोळीबार केला.

एकीकडे मृत्यूचे हे थैमान सुरू असतानाच कुपवाडा जिल्ह्यातील कालारूसमध्ये मजनून गनाई यांच्या घरावर अतिरेक्यांनी केलेल्या ग्रॅनाइडच्या हल्ल्यात घरातील सर्व कुटुंुबीय मात्र आश्चर्यकारकरित्या वाचले आहे. ग्रॅनाईडचा हल्ला करून अतिरेकी थांबले नाहीत. त्यांनी घरावर अंधाधुंद गोळीबारही केला. पण एकही जणाला साधे खरचटलेही नाही.

 
</text>
</doc>
