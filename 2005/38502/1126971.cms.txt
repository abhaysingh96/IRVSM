<doc>
<docno>1126971.cms.txt</docno>
<text>
 
महामुंबई
सिडकोच्या निकृष्ट दर्जाच्या बांधकामांचा प्रश्न ऐरणीवर
[ Monday, May 30, 2005  06:15:49 pm]


मनोज जालनावाला

नवी मंुबई : सिडकोने वाशी, कोपरखैरणे, नेरुळ, खारघर इथे उभारलेल्या निकृष्ट दर्जाच्या इमारतींचा मुद्दा ऐरणीवर आला असतानाच मुबीर् इथली पाण्याची टाकी कोसळली. त्यामुळे सिडकोच्या बांधकामाच्या दर्जाबाबत प्रश्नचिन्ह उभं राहिलं आहे. तर कॉन्ट्रक्टर ए.के. मुखजीर् यांच्यावर तळोजा पोलिस स्टेशनमध्ये गुन्हा दाखल होऊनही अटक झालेली नाही.

खारघर सेक्टर- 18 इथल्या 83 लाख रुपये खर्चुन उभारलेल्या वीस लाख लिटर क्षमतेच्या पाण्याच्या टाकीचं काम पुण्याचे कॉन्ट्रॅक्टर ए.के. मुखजीर् यांच्यामार्फत गेल्या दोन वर्षांपासून सुरू होतं. या टाकीचं केवळ चाचणी आणि किरकोळ लिकेज दुरुस्तीचं काम बाकी होतं. गेल्या शुक्रवारी काम सुरू असतानाच ही टाकी पत्त्याच्या बंगल्याप्रमाणे कोसळली.

या दुर्घटनेत तीन मजुरांचा मृत्यू तर सहा मजूर जखमी झाले. सिडकोने मृतांच्या वारसांना प्रत्येकी एक लाख तर जखमींना 25 हजार रुपये देण्याची घोषणा केली. तसंच या दुर्घटनेची समितीमार्फत चौकशी करण्याचं जाहीर केलं आहे. परंतु गेल्या वषीर् 15 जून रोजी सिडकोची नवीन पनवेल इथली पाण्याची टाकी कोसळून एक व्यक्ती मृत्यूमुखी पडली होती. सिडकोने चौकशी समिती नियुक्ती करून दोषींवर कारवाई करण्याचं जाहीर केलं होतं. मात्र त्या समितीचा अहवाल सिडकोने अद्यापि जाहीर केलेला नाही. तसंच दोषींवर कारवाई केलेली नाही. त्यामुळे मुबीर् दुर्घटनेची चौकशी होऊन दोषींवर कारवाई होण्याबाबत साशंकता व्यक्त केली जात आहे.

सिडकोने वाशीत उभारलेल्या जेएन टाइप, कोपरखैरणेतील आकाशगंगा वसाहतीमधील इमारती निकृष्ट दर्जाच्या ठरल्या आहेत. या इमारतींच्या पुनर्बांधणीचा प्रश्न गेली अनेक वर्षं भिजत पडल्यानंतर फ्लॅटधारकांना वाढीव चटई क्षेत्र देऊन या प्रश्नातून सिडकोने स्वत:ची सुटका करून घेतली. परंतु सिडकोनेच खारघर इथल्या घरकुल वसाहतीत उभारलेल्या 14 इमारती, नेरुळ सेक्टर- 48 मधील 12 इमारती निकृष्ट दर्जाच्या असल्याचा आरोप रहिवाशी करत आहेत. त्यामुळे सिडकोच्या निकृष्ट दर्जाच्या बांधकामाचा मुद्दा ऐरणीवर आला आहे.

मुबीर् इथली टाकी कोसळण्यामागे भ्रष्टाचार आणि निकृष्ट दर्जाचं बांधकाम कारणीभूत असल्याचा आरोप शिवसेनेचे रायगड जिल्हा प्रमुख बबन पाटील यांनी केला आहे. सिडकोचे अधिकारी एसी ऑफीसमध्ये बसून फक्त कॉन्ट्रॅक्टरची बिलं काढतात. बांधकामांवर लक्ष देत नाहीत. त्यामुळे बांधकामाचा दर्जा घसरला आहे, असा आरोप त्यांनी केला. सिडकोच्या खारघर इथल्या घरकुल सोसायटीतील 14 इमारती कोसळण्याच्या अवस्थेत असल्याचंही त्यांनी सांगितलं. मुबीर् दुर्घटनेस जबाबदार असणाऱ्या व्यक्तींवर कारवाई करण्याची मागणी आ. विवेक पाटील यांनी केली आहे. सिडकोच्या निकृष्ट दर्जाच्या बांधकामाचा मुद्दा विधानसभेत उपस्थित करणार असल्याचं त्यांनी सांगितलं.

सिडकोने नेरूळ सेक्टर 46,48, 48 अ मध्ये ए ते ई टाइपची 32 कॉम्प्लेक्स 1998- 1999 मध्ये उभारले आहेत. एका कॉम्प्लेक्समध्ये आठ इमारती आहेत. तळमजला अधिक तीन मजले असणाऱ्या या इमारतींमधील तिसऱ्या मजल्याचे स्लॅब कोसळत असल्याच्या तसंच लिकेज असल्याच्या रहिवाशांच्या तक्रारी आहेत. तत्कालीन नगर विकास राज्यमंत्री सुनील तटकरे यांनी या इमारतींची चौकशी करण्यासाठी समिती नेमली होती. परंतु त्या समितीचा अहवाल सिडको तसंच राज्य सरकारने अद्यापि जाहीर केलेला नाही. सिडकोने 60 वर्षाच्या लिजवर रहिवाशांना घरं दिली आहेत. परंतु ती घरं चार-पाच वर्षांतच गळायला लागत आहेत.

तसंच त्यांचे स्लॅब कोसळायला सुरुवात होत आहे. त्यामुळे सिडको फ्लॅटधारकांची फसवणूक करत आहे, असा आरोप नगरसेवक भरत जाधव यांनी केला आहे.

सिडकोने बांधलेल्या नित्कृष्ट दर्जांच्या इमारतींची मुख्यमंत्र्यांनी, नगरविकास मंत्र्यांनी पाहणी केली. त्यानंतर चौकशी समिती नेमण्यात आल्या. परंतु आजतागायत सिडकोने एकाही समितीचा अहवाल जाहीर केला नाही किंवा दोषींवर कारवाई केली नाही. या पार्श्वभूमीवर मुबीर् दुर्घटना चौकशी समिती केवळ फार्स ठरण्याची शक्यता वर्तवण्यात येत आहे.

 
</text>
</doc>
