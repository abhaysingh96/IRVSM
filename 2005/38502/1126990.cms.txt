<doc>
<docno>1126990.cms.txt</docno>
<text>
 
महाराष्ट्र
लाच घेताना अटक
[ Monday, May 30, 2005  06:35:42 pm]


म. टा. वृत्तसेवा

नांदेड : येथील जिल्हा कोषागार कार्यालयातील लिपीक प्रल्हाद विठ्ठलराव फिसके यांना 400 रुपयांची लाच घेताना लाचलुचपत प्रतिबंध विभागाच्या पथकाने रंगेहाथ पकडले.

फहीम फारुखी त्यांच्या वडिलांच्या मृत्यूनंतर सेवानिवृत्ती वेतनासाठी करण्याकरिता कोषागार कार्यालयात अर्ज केला. त्यावेळी फिसके यांनी या कामासाठी 500 रुपये घेऊनही काम केले नाही. त्यांनी आणखीन पाचशे रुपयांची मागणी केली. तेव्हा फारुखी यांनी लाचलुचपत प्रतिबंधक खात्याकडे धाव घेतली. खात्याच्या अधिकाऱ्यांनी सापळा रचून फिसके यांना एका ज्यूस सेंटरमध्ये लाच घेताना रंगेहाथ पकडले.

 
</text>
</doc>
