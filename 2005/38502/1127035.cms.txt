<doc>
<docno>1127035.cms.txt</docno>
<text>
 
बहुतांची अंतरे
... तोवर निवडणुकाच घेऊ नयेत!
[ Monday, May 30, 2005  08:43:25 pm]


प्रत्येक घरात शौचालय जरूर असावे, तथापि त्याचा संबंध ग्रामविकासमंत्री अजित पवार यांनी निवडणुकांशी का जोडावा? आज समाजामध्ये आथिर्क असंतुलन कुणामुळे निर्माण झाले? तळागाळातील स्वाथीर् कार्यकतेर्, नेते आणि त्यांच्या पाठिंब्यावर राज्य करणाऱ्या राज्यर्कत्यांमुळे. ज्यांना संधी मिळाली, त्यांनी त्या संधीचे स्वत:साठी सोने केले. आजपर्यंत जे जे राजकीय क्षेत्रात गेले आणि त्या क्षेत्रात जाण्याची इच्छा मनात बाळगली, अशा सर्वांच्या मनात आथिर्क गैरव्यवहाराची संधी प्राप्त करण्याचाच उद्देश होता. अन्यथा जे पद लोकांची सेवा करण्यासाठी स्वीकारायचे, त्या पदासाठी स्पर्धा होण्याचे कारणच काय? आणि एखादी व्यक्ती तहहयात लोकांची सेवा करू शकेल काय? इतकेच नव्हे, तर स्वत:च्या निवृत्तीनंतर स्वत:च्याच घरातील पुढच्या पिढीला तो वारसा देऊ शकेल काय? पदराला खार लावून घेऊन लोकांची सेवा करणे कुणाला तरी शक्य आहे का? उलट ।। सतत वाहते उदंड पाणी। कुणी न वळवून नेई रानी। आळशास ही व्हावी कैसी गंगा फलदायी?।। संथ वाहते कृष्णामाई।। असेच राजकीय क्षेत्राचे चित्र आहे. त्यामुळेच सर्वत्र शौचालये असण्याचे स्वप्न पूर्ण होण्याची शक्यता नाही.

केवळ घरात शौचालय नसण्याच्या मुद्यावरून एखाद्याला निवडणूक लढविण्यास प्रतिबंध करण्यापेक्षा, जोपर्यंत देशात सर्वत्र उघड्यावर शौचाला बसणे बंद होत नाही आणि सर्व गावे, खेडी, वाड्या-वस्त्या यांमधून बाराही महिने नळ पाणीपुरवठा योजनेद्वारे भरपूर, शुद्ध आणि पिण्यायोग्य पाणी तसेच सर्वत्र घरगुती वापरासाठी तसेच उद्योगधंद्यांसाठी बाराही महिने पुरेशी वीज उपलब्ध होत नाही, तोपर्यंत निवडणुकाच घेऊ नयेत. सर्वसामान्य जनतेच्या प्राथमिक गरजांची पूर्तता करण्याची जबाबदारी पक्षनिरपेक्ष भूमिकेतूनच सर्वांनी घ्यावी. आज सर्व बड्या मंडळींना सहकारी साखर कारखाने, सहकारी बँका तसेच वैद्यकीय- अभियांत्रिकी महाविद्यालये स्वत:च्या ताब्यात असण्यातच स्वारस्य आहे. त्यांच्या महत्त्वाकांक्षांना वेसण घालून त्यांना सामान्यांच्या सेवेत नेण्यास भाग पाडणारे नेतृत्व देशाला हवे आहे, असे नेतृत्व निवडणुकीद्वारे मिळणे शक्य नाही.

डॉ. विनायक मिराशी, सांगली.

 
</text>
</doc>
