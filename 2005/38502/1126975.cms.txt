<doc>
<docno>1126975.cms.txt</docno>
<text>
 
महामुंबई: मुंबई टाइम्स
य ह सिमरन...
[ Monday, May 30, 2005  06:19:41 pm]


बारबालांवर चर्चा खूप झाली आहे. पण त्यांचं आयुष्य प्रत्यक्षात असतं कसं? त्यांचा दिवस कधी उगवतो आणि संपतो? त्या डान्सबारपर्यंत पोहोचतात कशा? हे प्रश्न झगमगाटात विरून जातात. या प्रश्नांची उत्तरं शोधण्याचा प्रयत्न नितीन सोनावणे यांनी केला. अवघ्या चार वर्षांपूवीर् पंजाबमधल्या मिस मोगा स्पधेर्त रनरअप ठरलेल्या गगनदीप कौर ऊर्फ सिमरन (21) या तरुणीची कथा आणि व्यथा त्यांनी फोटोमध्ये आणि शब्दांमध्येही टिपली आहे.

नितीन सोनावणे

आमीर्मधून निवृत्त झाल्यावर गगनदीपच्या वडिलांच्या दारूच्या व्यसनामुळे घरावर आपत्ती ओढवली. घरी आई, दोन बहिणी आणि एक भाऊ असा परिवार. गगनदीपने मोलमजुरी करण्याचा पर्याय निवडला. तिला दिवसाला अवघे 35- 40 रुपये मिळायचे. टीव्हीवर गाणी पाहून ही अदाकारी शिकण्याचा तिने प्रयत्न केला. एका दलालामार्फत ऑर्केस्ट्राची वाट तिने धरली. लुधियानामधील हा ऑर्केस्ट्रा केवळ लग्नसमारंभापुरताच चालतो. म्हणजे जानेवारी ते एप्रिल! चार-पाच तास रंगणाऱ्या या ऑर्केस्ट्रात काम करण्याचं दीड वर्षाचं कॉण्ट्रॅक्ट मिळवण्यात गगनदीप यशस्वी ठरली. एका शोचं मानधन तब्बल दीड हजार! पण 500 रुपयाचं कमिशन दलालास द्यावं लागे.

त्यानंतर गगनदीपने मंुबईची मायानगरी गाठण्याचं निश्चित केलं. इथंही 'दलालां'ची सोबत काही सुटली नाही. मुलुंडच्या उमा पॅलेसपासून तिची वाटचाल सुरू झाली. तिथेच नाव मिळालं 'सिमरन'! त्यानंतर बार बदलत गेले, एकेक नाव मिळत गेलं... कधी सपना, तर कधी सिमरन... गेलं दीड वर्षं ती दादरच्या एका बारमध्ये अदाकारी सादर करतेय.

या वाटचालीतही अनेक खाचखळग्यांमधून प्रवास झालाय. बऱ्याचदा फसवणूक झाली. कॉण्ट्रॅक्टमधली ठरलेली रक्कम मिळत नाही! तिने चक्क परदेश दौराही केला आहे. मस्कत आणि बहारीनच्या बारमध्ये नाचण्यासाठी तिने तीन लाख रुपयांचं कॉण्ट्रॅक्ट साइन केलं होतं, मात्र एक लाख 20 हजार रुपयांवर तिची बोळवण केली. मात्र अनेक 'हेरलेल्या सावजांनी' तिला भरपूर गिफ्ट्स दिली. घड्याळं, कपडे, सोन्याचे दागिने... आणि बरंच काही!

बारमध्ये नाचणं हे तिच्या दृष्टीने गैर नाही. सिनेमातल्या नट्या आयटम साँग करतात. त्याला आक्षेप घेतला जात नाही, मग आमच्यातच असं गैर काय, असा सवाल ती करते.

दर महिना सुमारे 25 हजार रुपये कमावण्याइतपत सिमरन मंुबईत सरावलीय, काही रक्कम ती लुधियानाला आईबाबांना पाठवते. पण डान्सबार बंदीच्या निर्णयामुळे तिच्या पायाखाली थिरकणारा डान्स फ्लोअर नसेल... या जाणिवेनंच तिच्या पायाखालची जमीन सरकलीय...

 
</text>
</doc>
