<doc>
<docno>1126964.cms.txt</docno>
<text>
 
महामुंबई
छाया रुग्णालयाला पुन्हा लौकिक मिळवून देणार
[ Monday, May 30, 2005  06:11:37 pm]


मुंबई टाइम्स टीम

अंबरनाथ : अंबरनाथ पालिकेचे छाया रुग्णालय व्यवस्थित चालवण्यासाठी खाजगी डॉक्टरांकडून मार्गदर्शन घेण्यात येत आहे. नगराध्यक्ष गुलाबराव करंजुले यांच्या अध्यक्षतेखाली याबाबत बैठक आयोजित करण्यात आली होती.

एकेकाळी छाया रुग्णालय परिसरातलं नावाजलेलं होतं. काही राजकीय व प्रशासकीय कारणांमुळे इथली सेवा आज इतिहासजमा झाली आहे. छाया रुग्णालयास पुन्हा नावारूपास आणण्यासाठी खाजगी डॉक्टरांबरोबर चर्चा करण्यात आली. छाया रुग्णालयाची वैद्यकीय सेवा चांगल्या रितीने व कमी दरात

मिळावी यासाठी करंजुले यांनी पुढाकार घेतला आहे.

खाजगी डॉक्टरांना दिल्या जाणाऱ्या सुविधा, ब्लड बँक, औषधं, ऑपरेशन, भुलतज्ज्ञ, सुतिकागृह, एड्सग्रस्त रुग्ण, एचआयव्हीचे रुग्ण, छाया रुग्णालयातील बाह्यरुग्ण सेवा, सोनोग्राफी तसंच अॅम्ब्युलन्स सेवा आदी विविध विषयांवर चर्चा झाली.

या चचेर्त पालिकेचे मुख्याधिकारी सुधीर राऊत यांनी डॉक्टर मंडळींच्या सूचना अंमलात आणल्या जातील, असं आश्वासन दिलं. आरोग्य योजना व छाया रुग्णालयातील अस्थापना व वैद्यकीय सेवेसाठी होत असलेला खर्च या विषयीही त्यांनी माहिती दिली. याप्रसंगी मेडिकल अॅडव्हायझरी कमिटीची स्थापना होऊन त्यात करंजुले यांच्यासह मुख्याधिकारी, डॉ. लापसिया, चौधरी, कवडे, रणदिवे, चिले, माहेश्वरी आदी मंडळी असणार आहेत. त्याचप्रमाणे डॉ. बी.जी. छाया यांच्या पुण्यतिथीला तज्ज्ञ डॉक्टरांना धन्वंतरी पुरस्कार देण्याचा निर्णय घेण्यात आला.

 
</text>
</doc>
