<doc>
<docno>1126988.cms.txt</docno>
<text>
 
महाराष्ट्र
गुंठेवारी अडकली लाल फितीच्या कारभारात
[ Monday, May 30, 2005  06:33:11 pm]


म. टा. वृत्तसेवा

सांगली : जिल्हाधिकारी कार्यालय, महसूल आणि नगरविकास कार्यालयांच्या नकारात्मक भूमिकेमुळे गुंठेवारी नियमित होऊ शकत नाही, असा आरोप नगरसेवक हणमंत पवार यांनी येथे बोलताना केला.

ते म्हणाले की, गेल्या तीन वर्षात महापालिके या माध्यमातून 14 हजार प्रस्ताव नियमितीकरणासाठी दाखल झाले. प्रशमन शुल्क आणि विकास शुल्क भरून घेऊन महापालिकेने प्रत्येक अर्जदाराला प्रमाणपत्र दिले. त्यापोटी महापालिकेला 16 कोटी रुपये शुल्क मिळाले. प्रमाणपत्र मिळाल्यावर नियमित झालेला भूखंड अकृषिक (एनए) करून घेण्यासाठी गेली तीन वषेर् नागरिक जिल्हाधिकारी कार्यालयाकडे हेलपाटे मारत आहेत. शासना या आदेशानंतर पहिल्या वषीर् काही मोजक्याच भूखंडांना जिल्हाधिकारी कार्यालयाने अकृषित केले, पण राहिलेल्या सर्वांच्याच नशिबी हेलपाटे मारणे आले आहे.

वास्तविक शासनाचे तसे आदेश असतानाही अधिकारी ते पाळत नाहीत. त्यामुळे गुंठेवारीतील लोकांची 'ना घरका, ना घाटका ' अशी अवस्था झाली आहे.

काही बांधकाम व्यवसायिक मात्र याच कायद्याचा लाभ उठवून मोठे भूखंड विकसित करून त्यांची विक्री करीत आहेत.

यासंदर्भात प्रथम आम्ही जिल्हाधिकाऱ्यांना निवेदन देऊ. या उपर काही घडले नाही तर मात्र आंदोलन सुरू करू असेही पवार यांनी सांगितले.

 
</text>
</doc>
