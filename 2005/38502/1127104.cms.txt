<doc>
<docno>1127104.cms.txt</docno>
<text>
 
देश-विदेश
प्रचार आज थंडावणार
[ Monday, May 30, 2005  09:41:28 pm]


वृत्तसंस्था

पणजी : गोवा कोणाच्या ताब्यात जाणार हे ठरवू शकणाऱ्या पाच विधानसभा मतदारसंघांतील पोटनिवडणुकांसाठी च्या प्रचाराची रणधुमाळी मंगळवारी संध्याकाळी आटोपणार आहे.

जानेवारीत सत्तापालटासाठी झालेल्या राजकारणात पाच आमदारांनी राजीनामा दिल्याने या जागा रिकाम्या झाल्या आहेत. कुंभारजुवा, बेणोली, थळगाव, मडगाव आणि पेंगीण या पाच मतदारसंघांत एकूण 22 उमेदवार निवडणूक लढवत आहेत.

पेंगीणमध्ये काँग्रेसचे अॅटान्सियो मॉन्सरेट 'बाबुश' आणि भाजपचे प्रदीप नागवेनकर यांच्यामधील लढतीकडे राज्याचे लक्ष लागले आहे. तर काँग्रेस प्रदेशाक्ष्यक्षपदाचा राजीनामा देऊन आपले पारंपरिक प्रतिस्पधीर् पांडुरंग मडकईकर यांच्याविरोधात निवडणुकीच्या रिंगणात उतरलेल्या निर्मला सावंत यांची कुंभारजुवामधील लढतही महत्त्वाची मानली जाते आहे. परीर्कर सरकारमध्ये नंबर दोन मानले जाणारे दिगंबर कामत मडगावमध्ये रिंगणात उतरले आहेत. तर नुकतेच राष्ट्रवादीत गेलेले माजी पर्यटन मंत्री फ्रान्सिस्को पॅचेको बेणोलीमधून निवडणूक लढवत आहेत.

भाजपच्या दोन आमदारांची निवड हायकोर्टाने 26 मे रोजी रद्द ठरवल्यामुळे भाजप आघाडीकडे 15 आमदार उरले आहेत, तर काँग्रेस आघाडीकडे 17 आमदार आहेत.

भाजपने अडवाणी, महाजन, सुषमा स्वराज अशी मंडळी प्रचारामध्ये उतरवली होती, तर काँग्रेसने शीला दीक्षित, केंदीय पर्यटनमंत्री रेणुका चौधरी, प्रियरंजन दासमुन्शी, मार्गारेट अल्वा आणि संजय निरुपम असे मोहरे उतरवले होते.

 
</text>
</doc>
