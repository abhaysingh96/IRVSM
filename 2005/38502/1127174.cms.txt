<doc>
<docno>1127174.cms.txt</docno>
<text>
 
क्रीडा
फुटबॉलसाठी कंपन्यांना साकडे
[ Monday, May 30, 2005  11:20:54 pm]


कोझीकोड : भारतात अधिकाधिक फुटबॉल क्लब स्थापन व्हावेत यासाठी कंपन्यांना साकडे घालण्यात येणार आहे, अशी माहिती भारतीय फुटबॉल फेडरेशनचे अध्यक्ष प्रियरंजन दासमुन्शी यांनी दिली. फुटबॉल खेळणाऱ्या इतर देशांच्या तुलनेने भारतात क्लबची संख्या अगदी नगण्य आहे. यावर कॉपोर्रेट सेक्टरची मदत घेण्याशिवाय पर्याय नाही असे ते म्हणाले. या प्रस्तावाचा तपशील ठरविण्यासाठी एक समिती नेमण्यात येणार असून फेडरेशनच्या येत्या आट तारखेच्या बैठकीत याबाबत निर्णय घेण्यात येईल असेही ते म्हणाले.

अनेक बड्या चॅनल्सनी फुटबॉलचे प्रक्षेपण करण्यात रस दाखवला असून त्यांच्या प्रस्तावावरही विचार करण्यात येईल असे ते म्हणाले. राष्ट्रीय स्पधेर्त शेवटच्या चार संघांना स्पधेर्त खेळण्याच्या प्रस्तावाबाबत आम्ही फारसे अनुकुल नाही असेही त्यांनी स्पष्ट केले. आंतरराष्ट्रीय पातळी भारताने गाठावी यासाठी आखायच्या मोहिमेसाठी फेडरेेेशन तज्ज्ञांची समिती नेमणार असल्याचे ते म्हणाले. दासमुन्शी यांनी सांगितले की राष्ट्रीय पातळीवर केरळ मोलाची कामगिरी करू शकेल असे आम्हाला वाटते.

 
</text>
</doc>
