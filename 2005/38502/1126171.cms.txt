<doc>
<docno>1126171.cms.txt</docno>
<text>
 
महामुंबई
10वी-12वी परीक्षा थेट देण्याची संधी
[ Monday, May 30, 2005  12:11:51 am]


म. टा. प्रतिनिधी

मुंबई : चौथी उत्तीर्ण आणि वयाची 14 वर्षे पूर्ण झालेल्या विद्यार्थ्यांना आता थेट दहावीची परीक्षा देण्याची संधी शालेय शिक्षण विभागाने उपलब्ध करून दिली आहे. शिक्षण विभागाच्या थेट अर्ज योजनेद्वारे दहावीबरोबरच बारावीच्या विद्यार्थ्यांनाही ही परीक्षा देता येईल.

अनधिकृत शाळांमधून प्रवेश घेतल्याने परीक्षा देण्यास अपात्र ठरलेल्या विद्यार्थ्यांसाठी या योजनेची तरतूद करावी लागल्याचे शिक्षण विभागाने स्पष्ट केले आहे. गेली काही वषेर् मुंबई शहर आणि उपनगरात अनधिकृत शाळांचे पेव फुटले आहे. दरवषीर् राज्य सरकारतफेर् या शाळांची यादी जाहीर केली जाते. कित्येकदा या शाळांमधील विद्यार्थ्यांना दहावी- बारावीच्या परीक्षा देता येत नाहीत. यंदाही मान्यता नसल्याने काही शाळांमधील विद्यार्थ्यांना दहावी- बारावीच्या परीक्षा देता आल्या नव्हत्या. अशा विद्यार्थ्यांचे शैक्षणिक वर्ष फुकट जाऊ नये म्हणून सरकारने ही तरतूद केल्याचे समजते. या विद्यार्थ्यांची नोंदणी करण्याची जबाबदारी संबंधित संस्थाचालकांची आहे. पाच ऑगस्टपर्यंत या विद्यार्थ्यांची खासगी अर्जाद्वारे नोंदणी करण्याची सूचना राज्य सरकारने केली आहे.

तसेच, सामाजिक किंवा आथिर्क कारणास्तव दहावीपर्यंतचे शिक्षण शाळेत जाऊन पूर्ण करू न शकलेल्या विद्यार्थ्यांना या संधीचा लाभ घेता येईल. त्यासाठी शालेय शिक्षण विभागाच्या खासगी विद्याथीर् थेट अर्ज योजनेद्वारे उपलब्ध होणारा 17 क्रमांकाचा अर्ज भरून विद्यार्थ्यांना परीक्षा देता येईल.

 
</text>
</doc>
