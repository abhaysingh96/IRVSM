<doc>
<docno>1127159.cms.txt</docno>
<text>
 
देश-विदेश
तरुणांना भारतीय नृत्याचे आजही आकर्षण
[ Monday, May 30, 2005  11:06:43 pm]


वृत्तसंस्था

नवी दिल्ली : भारतीय नृत्यकलेकडे आजही तरुणांचा ओढा आहे, असा दावा 64 वषीर्य नृत्यनिपूण यामिनी कृष्णमुतीर् यांनी केला आहे. आजच्या तरुणांना भारतीय नृत्य आवडत नसून ते पाश्चिमात्य नृत्याकडे झुकत आहेत, असा प्रचार करणाऱ्यांना त्यांनी हे उत्तर दिले आहे.

'असे असेल तर दिल्लीतील 200 विद्यार्थ्यांनी माझ्या नृत्यशाळेत प्रवेश घेण्याचे कारणच काय', असा प्रतिप्रश्ान् यामिनी यांनी केला आहे. भारतीय भरतनाट्यम व कुचिपुडीसारखे नृत्य शिकण्यासाठी वेळ द्यावा लागतो, त्यासाठी खूप मेहनत घ्यावी लागते. म्हणून त्यापेक्षा सोप्या असलेल्या पाश्चिमात्य नृत्याकडे तरुण वळतोय, असा दावा करणे योग्य नाही, असे यामिनी यांना वाटते. तरुण आपले नृत्य प्रकार शिकण्यासाठी येतात. त्यांचे प्रमाण कमी आहे याचा अर्थ भारतीय नृत्यांत त्यांना फार रुची नाही, असा होत नाही.

सध्या अभ्यासरजेवर असलेल्या यामिनी कृष्णमृतीर् येत्या ऑगस्टमध्ये नवीन प्रयोग सादर करणार आहेत. यात कालिदास ते रविदनाथ टागोर यांच्यासारख्या प्रतिभावंत भारतीय कवींच्या दृष्टीतील 'माता काली' त्या रंगमंचावर सादर करणार आहेत. प्रत्येक कवीने माता कालीचे वेगवेगळे वर्णन केली आहे. गेली अनेक वषेर् नृत्यशाळेवर लक्ष्य केंदीत केल्यानंतर त्या पुन्हा एकदा नृत्यमंचावर पदार्पण करणार आहे. यासाठीचे नृत्यदिग्दर्शन व संगीत काम पूर्ण झाले असून काहीसे वेगळ्या संगीताचा यासाठी उपयोग केला जात आहे.

रुकमिणीदेवी अरुंडेल आणि केलुचरण महापात्रा यांच्या शिष्या असलेल्या यामिनी यांनी विद्यार्थ्यांना शिकवता यावे यासाठी नृत्यमंचापासून काही काळ दूर राहील्याची कबुली दिली. भविष्यात अधिक चांगले नृत्यनिपूण घडवावेत, यासाठीच हा सर्व खटाटोप असल्याचे त्या सांगतात.

 
</text>
</doc>
