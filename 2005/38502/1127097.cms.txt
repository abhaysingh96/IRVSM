<doc>
<docno>1127097.cms.txt</docno>
<text>
 
महाराष्ट्र
जाधव लवकरच राष्ट्रवादीत
[ Monday, May 30, 2005  09:25:38 pm]


म. टा. वृत्तसेवा

रत्नागिरी : शिवसेनेचे बंडखोर माजी आमदार भास्कर जाधव यांच्या राष्ट्रवादी काँग्रेसमधील पक्षप्रवेशाला होणारा विरोध मावळला असून, जाधव लवकरच राष्ट्रवादी काँग्रेसमध्ये प्रवेश करण्याची शक्यता आहेे.

राष्ट्रवादी अध्यक्ष आणि केंदीय कृषीमंत्री शरद पवार 16 जून रोजी जिल्ह्याच्या दौऱ्यावर येणार आहेत. त्यानिमित्ताने पक्षप्रवेशाचा सोहळा पार पडेल, अशी चिन्हे आहेत.

रत्नागिरीतील पहिल्या आधुनिक, बंदिस्त नाट्यगृह आणि स्वातंत्र्यवीर सावरकर यांच्या स्मारक भवनाचे पवार यांच्या हस्ते उद्घाटन होणार आहे. मुख्यमंत्री विलासराव देशमुख यावेळी उपस्थित असतील.

अर्चना त्यागी यांची बदली

रत्नागिरीच्या जिल्हा पोलिस अधीक्षक अर्चना त्यागी यांची ठाणे (ग्रामीण) येथे बदली झाली असून, त्यांच्या जागी चंदकांत उघडे यांची नियुक्ती करण्यात आली आहे.

 
</text>
</doc>
