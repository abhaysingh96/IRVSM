<doc>
<docno>1126972.cms.txt</docno>
<text>
 
महामुंबई
रागाच्या भरात
[ Monday, May 30, 2005  06:16:37 pm]


संतापाच्या भरात मनात बदलाची भावना निर्माण झाल्यास माणसाच्या हातून खून होऊ शकतो याचा प्रत्यय नालासोपारा पोलिसांना आला. अगदी क्षुल्लक कारणावरून पाच तरुणांनी सतीश साळवेला ठार मारलं. खुनाचं कारण आणि प्रकार लगेचच उघड झाल्याने सर्व आरोपींना गजाआड करणं पोलिसांना सहज शक्य झालं. पण तरुण सळसळतं रक्त रागाच्या भरात कुठल्या थराला जाऊ शकतं, हे पाहून पोलिसही चक्रावून गेले.

नालासोपारा पोलिस स्टेशनचे इन्स्पेक्टर बाजीराव भोसले काम आटोपून घरी जाण्याच्या तयारीत होते. रात्रीची अकरा वाजून गेले होते. शहरात तशी कोणतीही गंभीर घटना घडली नव्हती. तितक्यात तुळींज भागात एका तरुणाला भररस्त्यात मारून टाकल्याची बातमी समजली. त्यामुळे भोसले घरी जाण्याऐवजी घटनास्थळी जाण्याचा निर्णय घेतला. पोलिस पथकासह ते घटनास्थळी पोहोचले तेव्हा वीस वर्षांचा सतीश साळवे रक्ताच्या थारोळ्यात रस्त्यावर पडलेला दिसला. भोसले यांनी सतीशला तातडीने हॉस्पिटलमध्ये पाठवण्याची व्यवस्था केली आणि घटनेची माहिती घ्यायला थांबले. पण काही मिनिटांतच सतीश मरण पावल्याचा निरोप त्यांच्याकडे आला. त्याच भागातल्या पाच तरुण मुलांनी सतीशवर हल्ला केला होता. त्यांची नावंही लगेचच समजली. भोसले यांनी मारकऱ्यांना पकडण्यासाठी पथक तयार केलं. दुसऱ्याच दिवशी सर्व जण पोलिसांच्या हाती लागले आणि सतीशच्या खुनाचा गुन्हा उघडकीस आला.

तुळींज डोंगरी परिसरात सतीश राहत होता. तिथंच नाक्यावर पानपट्टीचं दुकान चालवणाऱ्या दीपक तिवारीशी सतीशची मैत्री होती. त्यामुळे रोज संध्याकाळी तो मित्रांसोबत त्या नाक्यावरच टाइमपास करत असायचा. गेल्या कित्येक महिन्यांपासूनचा सतीशचा तो नित्यक्रम बनला होता. पण एका संध्याकाळी सतीशचं दीपकशी गुटक्याच्या पाकीटावरून भांडण झालंं. त्या वेळी दोघांमध्ये बाचाबाचीही झाली होती. पोलिस ठाण्यातून दोघांनाही समज देऊन सोडण्यात आलं होतं. त्यामुळे भांडण मिटलं असंच वाटत होतं. त्या दिवसापासून सतीश नाक्यावर यायचा बंद झाला. इकडे दीपकच्या मनात त्या घटनेचा प्रचंड राग होता. चारचौघांत सतीशने धमकावल्याने दीपक चवताळला होता. सतीशला धडा शिकवायचाच, असा विचार त्याच्या मनात सतत घोळत होता.

नाक्यावर 'होल्ड' निर्माण करण्याची उमीर् असल्याने सतीशने त्याला आव्हान दिलं होतं. दीपकला ते अपमानास्पद वाटायला लागलं होतं. म्हणूनच त्याने सतीशला नाक्यावरच धडा शिकवण्याचा निर्णय घेतला. त्यासाठी त्याने घोळक्यातल्या इतर मित्रांची मदत घ्यायचं ठरवलं. आनंद जैन, रजनीश सावंत, विक्रम शिवलकर, विशाल जाधव यांनी दीपकला साथ देण्याचं ठरवलं. त्यांनी सतीशला कसं मारायचं हे ठरवलं. खरं तर सतीशला फक्त धडा शिकवण्याची त्यांची योजना होती. सतीशला ठार करणं, हा त्यांचा उद्देश नव्हता. सतीशला रस्त्यातच गाठून मारण्याचं त्यांनी ठरवलं होतं. त्यासाठी दररोज ते नाक्यावर जमत. एका रात्री अकरा वाजता त्यांना संधी मिळाली. सतीश एकटाच नाक्यावर आला होता. आधीच तयारीत असलेल्या त्या पाचही जणांनी

हत्याऱ्यानिशी सतीशवर हल्ला चढवला. सतीश एकटाच त्यात बेसावध असल्याने गांगरून गेला. इकडे पाचही जणांनी त्याच्यावर जोरदार हल्ला केला. सतीशला मारहाण करताना तो ठार मरेल याचंही भानही त्यांना राहिलं नाही. त्यांच्या रागाचा पाराच एवढा चढला होता की त्यांना भानही

राहिलं नाही. सतीश रक्तबंबाळ होऊन बेशुद्ध पडल्यानंतर त्यांनी तिथून पळ काढला. तोपर्यंत नाक्यावर मोठी गदीर् जमली होती. गदीर्तल्या एकालाही सतीशला वाचवण्याची हिंमत झाली नाही. या हल्ल्यात सतीश ठार

झाला. सतीशच्या मारेकऱ्यांची नावं पोलिसांना लगेचच कळाल्याने त्या सर्वांना दुसऱ्याच दिवशी अटक झाली. तेव्हा त्यांना स्वत:ची चूक लक्षात आली. पण तोपर्यंत खूपच उशीर झाला होता.

- शशी करपे

 
</text>
</doc>
