<doc>
<docno>1127110.cms.txt</docno>
<text>
 
महामुंबई
...हा तर मुंबईला राज्यापासून तोडण्याचा कट!
[ Monday, May 30, 2005  09:46:51 pm]


म. टा. प्रतिनिधी

मुंबई : मुंबई शहराचा विकास घडवून आणण्यासाठी त्याचे 'सिटी स्टेट'मध्ये रुपांतर करण्याच्या केंदीय अर्थमंत्री पी. चिदंबरम यांच्या सूचनेला विरोध करतानाच, मुंबईला महाराष्ट्रापासून तोडण्याचाच हा कट असल्याचा आरोप जनता दलाचे कार्याध्यक्ष प्रा. शरद पाटील यांनी केला आहे.

'बॉम्बे र्फस्ट' ही उद्योजकांची संघटना, तसेच मुंबई महानगर क्षेत्रविकास प्राधिकरण (एमएमआरडीए) यांनी 'इंटरनॅशनल कॉन्फरन्स ऑन अर्बन रिन्युअल : लनिर्ंग फॉर मुंबई' या विषयावर आयोजित केलेल्या परिषदेत केंदीय अर्थमंत्र्यांनी कार्यक्षम कारभारासाठी मुंबईचे 'सिटी स्टेट' करण्याची कल्पना मांडली होती. मुंबई, दिल्लीसारख्या महानगरांच्या विकासासाठी सध्या अस्तित्वात असलेली प्रशासकीय यंत्रणा, कायदे पूर्णपणे कुचकामी ठरले असल्याचे मत व्यक्त करताना, मुंबईच्या विकासासाठी एखाद्या राज्याच्या धतीर्वर स्वायत्त प्रशासन यंत्रणेची गरज असल्याचे प्रतिपादन त्यांनी केले होते.

पण, मुंबईचे सिटी स्टेटमध्ये रुपांतर करणे म्हणजे त्याचे एक स्वतंत्र राज्यच होईल. दिल्लीत वरिष्ठ पातळीवर चर्चा झाल्याशिवाय अर्थमंत्र्यांनी ही सूचना केलेली नसणार, असे सांगून यावरून मुंबईविषयी केंद सरकारच्या डोक्यात काय कल्पना आहेत, तेच स्पष्ट होत असल्याचे प्रा. पाटील म्हणाले. याबाबत राज्यातील काँग्रेस आघाडी सरकारने तसेच काँग्रेस पक्षानेही आपली भूमिका स्पष्ट केली पाहिजे, अशी मागणी करतानाच राज्यातील प्रमुख विरोधी पक्षांनी 'सिटी स्टेट'च्या सूचनेवर मौन व्रत स्वीकारल्याबद्दल पाटील यांनी आश्चर्य व्यक्त केले.

शहराच्या विकासासाठी केंदाची मदत हवी असेल तर राज्याने नागरी कमाल जमीनधारणा कायदा रद्द करावा, या चिदंबरम यांच्या सूचनेचाही त्यांनी निषेध केला. शहरातील मूठभर कुटंुबांकडे आजही हजारो एकर जमीन असून ती ताब्यात घेतली तरच गरीब, मध्यमवगीर्य यांच्यासाठी माफक किमतीतील घरे बांधली जाऊ शकणार आहेत. त्यासाठीच कमाल जमीनधारणा कायदा करण्यात आला. मात्र, बिल्डरलॉबीला शरण गेलेल्या काँग्रेस सरकारने हा कायदा बासनात गुंडाळून ठेवला असून आता पंतप्रधानांपासून अर्थमंत्र्यांपर्यंत प्रत्येकजण तो रद्द करण्याचा आग्रह धरीत आहेत.

मात्र, जनता दल व डाव्या पक्षांचा याला विरोध असून कायदा रद्द करण्याचा प्रयत्न झाल्यास त्याविरोधात आंदोलन उभे केले जाईल, असा इशारा प्रा. पाटील यांनी दिला.

 
</text>
</doc>
