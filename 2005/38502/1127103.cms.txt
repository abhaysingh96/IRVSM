<doc>
<docno>1127103.cms.txt</docno>
<text>
 
देश-विदेश
भारत-पाक संबंधात दहशतवादच अडथळा
[ Monday, May 30, 2005  09:40:47 pm]


वृत्तसंस्था

नवी दिल्ली : पाकिस्तानच्या 'नॉस्टेल्जिक' भेटीवर रवाना झालेले भाजपचे अध्यक्ष लालकृष्ण अडवाणी यांनी भारत आणि पाकिस्तानच्या संबंधात अडथळा आणणारा एकच घटक आहे, आणि तो म्हणजे दहशतवाद, असे स्पष्ट केले आहे.

'जन्मभूमी'कडे रवाना होण्यापूवीर् अडवाणी यांनी पक्ष मुख्यालयात कार्यर्कत्यांपुढे आपली भूमिका मांडली. भारत आणि पाकिस्तानमध्ये मैत्रीचे संबंध निर्माण होणे, ही काळाची आहे. आपण या दौऱ्यात त्यासाठी प्रयत्न करू, असे आश्वासन अडवाणी यांनी यावेळी दिले.

दोन्ही देशांतील संबंध सुरळीत होण्यासाठी तत्कालीन राष्ट्रीय लोकशाही आघाडी सरकारने प्रयत्न केले होते. आपली भेट या दृष्टीने महत्त्वाची ठरेल, असा विश्वास त्यांनी व्यक्त केला.

अडवाणी 27 वर्षांनंतर सहकुटुंब पाकिस्तानला रवाना झाले. त्यांची ही भेट वैयक्तिक स्मृतींना उजळा देणारी ठरेल, अशीही शक्यता आहे. कराची या जन्मगावाला भेट देणे आपल्यासाठी 'नॉस्टेल्जिया' ठरेल, असे त्यांनी सांगितले.

अडवाणी यांनी 1978मध्ये माहिती आणि प्रसारणमंत्री असताना कराचीतील आपले घर आणि शाळेला भेट दिली होती. आमचे घर आम्ही कराची सोडली त्यावेळी जसे होते तसेच 1978मध्येही होते. आता ते कसे असेल, काहीच सांगता येणार नाही, असे अडवाणी म्हणाले.

 
</text>
</doc>
