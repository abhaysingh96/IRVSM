<doc>
<docno>1126941.cms.txt</docno>
<text>
 
प्रगती फास्ट
क्रिएट युवर ओन करिअर
[ Monday, May 30, 2005  05:42:24 pm]


'मुंबई टाइम्स', बोरिवली सांस्कृतिक केंद आणि फोरम ऑफ फ्री एण्टरप्राइज यांच्या संयुक्त विद्यमाने व्यवसाय मार्गदर्शन सेमिनार आयोजित करण्यात आलं होतं. सेमिनारला विद्याथीर् आणि पालकांचा प्रचंड प्रतिसाद लाभला. करिअर निवडण्यासाठी हजारो क्षेत्र उपलब्ध असतात. यातून योग्य पर्याय कसा निवडावा, याबद्दल इथे मार्गदर्शन करण्यात आलं. शिवाय इण्टरेस्ट, पर्सनॅलिटी आणि क्षमता लक्षात घेऊन करिअर निवडण्याच्या टिप्स विविध क्षेत्रातील तज्ज्ञांनी दिल्या.

कोणत्या क्षेत्रात करिअर करायचं, हा निर्णय दहावीनंतर घेणं जास्त फायदेशीर ठरू शकतं. करिअर निवडण्यासाठी अनेक वाटा उपलब्ध असतात, पण आपल्यासाठी कोणती वाट योग्य आहे, हे ठरवणं अवघड असतं. या एका निर्णयामुळेच आयुष्याला दिशा मिळते. त्यामुळे योग्य निर्णय घेतला पाहिजे. घरच्यांचा पाठिंबा नसेल आणि सिक्युअर जॉब पाहिजे, अशी मानसिकता असणाऱ्यांनी मात्र नोकरी करणंच रास्त आहे. पण तुम्हाला घरच्यांचा पाठिंबा असेल आणि अॅडव्हेंचरस, वेगळं काहीतरी करण्याची हिंमत असेल तर बिझनेस करायला काहीच हरकत नाही, असं फोरम ऑफ फ्री एण्टरप्राइजचे अध्यक्ष मिनू श्रॉफ यांनी सांगितलं. करिअर निवडीचं महत्त्व या विषयावर ते बोलत होते. तुम्हाला आयुष्यात काय करायचं आहे, ते ठरवा आणि स्वत: निर्णय घ्या. पालकांनीही मुलांना स्वत: निर्णय घ्यायला प्रोेत्साहन दिलं पाहिजे. आपल्या इच्छा त्यांच्यावर लादून करिअर निवडण्याची जबरदस्ती करू नये, अशी सूचना श्रॉफ यांनी पालकांना केली.

तुमच्या करिअरमध्ये पर्सनॅलिटी, कम्युनिकेशन स्किल आणि फिटनेस या गोष्टींकडेही लक्ष देणं तितकंच आवश्यक आहे. समोरच्या व्यक्तीला इम्प्रेस करण्यामध्ये तुमच्या पर्सनॅलिटीचा मोठा वाटा असतो. तुम्ही कोणत्याही क्षेत्रात करिअर करा, पण मन लावून आणि 'बेस्ट' रिझल्ट्स द्यायचे या ध्येयानेच काम करा, असा सल्लाही श्रॉफ यांनी विद्यार्थ्यांना दिला.

पैसे कमावणं, स्वत:ची ओळख निर्माण करणं आणि ही ओळख टिकवून ठेवणं म्हणजे करिअर असा एक अर्थ होऊ शकतो. दुसऱ्यांसाठी काहीतरी करावं असं आपल्याला वाटतं, पण त्याची सुरुवात दुसऱ्यांपासून न करता स्वत:पासून करायला हवी. आपल्याला नक्की कशात इण्टरेस्ट आहे, हे समजून घेऊनच करिअरचा पर्याय निवडावा. करिअरचा अर्थ स्पष्ट करताना बोरिवली सांस्कृतिक केंदाचे उपाध्यक्ष डॉ. बी.सी. दोशी बोलत होते.

'क्रिएट युवर ओन करिअर' या विषयावर बोलताना विवेक पत्की यांनी कम्युनिकेशन आणि मॅनेजमेण्ट स्किलवर मार्गदर्शन केलं. कोणत्याही क्षेत्रात यशस्वी होण्यासाठी तुमच्याकडे चांगलं कम्युनिकेशन स्किल असायला हवं. यासाठी तुम्ही वेगवेगळ्या कम्युनिकेशन स्किल ट्रेनिंग क्लासचा आधार घेऊ शकता. याचबरोबर विविध वादविवाद स्पर्धा, पब्लिक स्पीकिंगमध्ये सहभागी होऊ शकता. स्पीकिंग स्किलबरोबरच रिसर्च आणि अॅनलायझिंग स्किल (एखादी गोष्ट समजून घेऊन काम करणं), प्लॅनिंग, डिसिजन मेकिंग, नेतृत्वगुण, सहनशक्ती, ध्येय साध्य करण्याची जबरदस्त इच्छा या गोष्टीही तुमच्याकडे पाहिजे. करिअर निवडताना तुमच्यापुढे अनेक पर्याय आहेत. त्यातून आपल्याला योग्य असे दोन चार पर्याय निवडून पर्सनॅलिटी, बौद्धिक आणि आथिर्क क्षमता, इण्टरेस्ट या गोष्टी ध्यानात घेऊन एका पर्यायाची निवड करावी, असं पत्की यांनी सांगितलं. करिअरचा पर्याय स्वत: निवडा आणि त्यात यशस्वी होण्यासाठी सतत मेहनत करण्याची तयारी ठेवा. तुमचं शिक्षण आणि तुम्ही करत असलेलं काम कदाचित वेगवेगळं असू शकतं, पण मानसिक समाधान मिळवून देणारं कामच करा.

करिअर निवडताना विद्यार्थ्यांबरोबरच पालकांची भूमिका महत्त्वाची आहे. वाढत्या वयातील मुलांच्या समोर बोलताना काळजी घेतली पाहिजे. इमेज, प्रेस्टिज म्हणून पात्रता नसतानाही एखाद्या क्षेत्राची निवड करू नका. हॉबी आणि इण्टरेस्ट असं कॉम्बिनेशन करून आपलं करिअर डिझाइन कसं करायचं यावर कौन्सिलर शैलजा मुळ्ये यांनी मार्गदर्शन केलं. आपल्याला कम्फटेर्बल वाटेल अशाच पर्यायांचा विचार करा. मानसिक समाधान, पर्सनॅलिटी डेव्हलपमेण्ट, पॅशन, व्हिजन, मिशन आणि पैसे कमावणं या सर्व गोष्टी करिअरमधून तुम्ही साध्य करायला हव्यात. हॉटेल मॅनेजमेण्ट, ड्रॉइंग, स्पर्धा परीक्षा, इंजिनीअरिंग अशा अनेक क्षेत्रातील संधीविषयी त्या बोलत होत्या. डिग्रीला महत्त्व असतं आणि डिप्लोमाला महत्त्व नाही हा समज चुकीचा असल्याचंही त्यांनी सांगितलं. आपण घेतलेल्या शिक्षणाचा फायदा करिअर करताना कसा करावा यावर त्यांनी मार्गदर्शन केलं.

साहसाची आवड असणारे विद्याथीर् डिफेन्समध्ये करिअर करू शकतात. या क्षेत्रात प्रवेश कसा करावा या विषयावर नेव्हीमध्ये कमोडोर म्हणून निवृत्त झालेले डी.आर. स्याम यांनी मार्गदर्शन केलं. मॅथ्स आणि फिजिक्स विषयांसह बारावी पास झालेले विद्याथीर् नेव्ही आणि एअरफोर्समध्ये करिअर करू शकतात, तर कोणत्याही क्षेत्रातून बारावी पास झालेले विद्याथीर् आमीर्मध्ये प्रवेश करू शकतात. आर्म्ड फोसेर्समध्ये मुलींना प्रवेश नव्हता, पण आज कम्बाइण्ड डिफेन्स आर्म्ड फोर्स परीक्षा देऊन मुलींनाही इथे करिअर करता येईल, असं त्यांनी सांगितलं. एनडीएमध्ये प्रवेश घेणं ही डिफेन्स क्षेत्रात प्रवेश करण्याचं पहिलं पाऊल आहे. सविर्स सिलेक्शन बोर्ड परीक्षा पास झाल्यावर इण्टरव्ह्यू आणि मेडिकल टेस्ट पास झाल्यास डिफेन्स क्षेत्रात करिअर करता येतं, अशी माहिती त्यांनी दिली.

याव्यतिरिक्त फायनान्शिअल अॅडव्हायझर म्हणून काम करणाऱ्या डॉ. एम. त्रिपालराजू यांनी कॅपिटल माकेर्टमधील संधीबद्दल मार्गदर्शन केलं. इनश्युरन्स, मुच्युअल फण्ड आणि ब्रोकिंग इण्डस्ट्रीमध्ये करिअर करण्याचा पर्याय कॉमर्स आणि इकॉनॉमिक्समधून ग्रॅज्युएट झालेल्या विद्यार्थ्यांना उपलब्ध आहे. अगदी एजण्टपासून ऑफिसरपदापर्यंत करिअर करण्याच्या संधी इथे आहेत. ग्रॅज्युएशननंतर सीए किंवा सीएस असे पर्याय आहेत. आपल्यासाठी योग्य काय ते ठरवून निर्णय घ्या, असं त्रिपालराजू यांनी सांगितलं.

- प्रगती फास्ट टीम

 
</text>
</doc>
