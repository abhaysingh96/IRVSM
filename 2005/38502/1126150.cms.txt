<doc>
<docno>1126150.cms.txt</docno>
<text>
 
महामुंबई
ठाकरेंच्या विधानावर राम कापसेंचे मौन
[ Monday, May 30, 2005  12:00:21 am]


म. टा. प्रतिनिधी

मुंबई : केंदीय पेट्रोलियम मंत्री मणिशंकर अय्यर यांनी स्वातंत्र्यवीर सावरकरांचा अपमान केल्यावर सावरकरप्रेमी आणि इतिहासाचे अभिमानी अंदमानचे नायब राज्यपाल प्रा. राम कापसे यांनी काँग्रेस अध्यक्ष सोनिया गांधी यांच्या तोंडावर राजीनामा फेकायला हवा होता, या शिवसेनाप्रमुख बाळासाहेब ठाकरे यांच्या वक्तव्यावर काहीही भाष्य करण्यास प्रा. कापसे यांनी रविवारी नकार दिला.

शिवसेनाप्रमुखांच्या वक्तव्याविषयी प्रतिक्रिया विचारण्यासाठी प्रा. कापसे यांच्याशी संपर्क साधला असता, या विषयावर आपणास काहीही बोलायचे नाही असे सांगितले. भारतीय जनता पक्षानेही कोणतीही प्रतिक्रिया व्यक्त केलेली नाही. गोरेगाव येथे प्रबोधन व सावरकर उत्सव समिती यांनी आयोजित केलेल्या कार्यक्रमात शनिवारी ठाकरे यांनी ही टीका केली होती.

 
</text>
</doc>
