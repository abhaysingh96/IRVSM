<doc>
<docno>1127172.cms.txt</docno>
<text>
 
क्रीडा
गतविजेता गॅस्टन गॉडिओ पराभूत
[ Monday, May 30, 2005  11:19:18 pm]


पॅरिस : गतवेळच्या विजेत्या गॅस्टन गॉडिओला फेंच टेनिस स्पधेर्त पराभवाचा धक्का सहन करावा लागला. स्पेनच्या 20 व्या सीडेड डेव्हिड फेरर याने अजेर्ंटिनाच्या पाचव्या सीडेड गॉडिओचा 2-6, 6-4, 7-6, 5-7, 6-4 असा पराभव करून एकच खळबळ उडवून दिली. आता फेररची उपांत्यपूर्व फेरीत गाठ पडेल ती रॅफल नादलशी. रॅफलने चौथ्या फेरीत सॅबस्टियन ग्रोजेनचा पराभव केला.

यंदाच्या वर्षात गॉडिओ व फेरर यांची गाठ पडण्याची ही चौथी वेळ. व्हिना डेल मार व बासिर्लोना येथील पहिल्या दोन लढतीत पराभूत झाल्यानंतर फेररने रोममध्ये गॉडिओला नमवले होते. पॅरिसमध्ये मात्र पुन्हा एकदा विजयाची पुनरावृत्ती करताना फेररने मुकाबला 2-2 असा बरोबरीत सोडवला.

फेररने पहिला सेट गमावूनही धीर सोडला नाही. पुढील दोन सेट जिंकून सामन्यावरील पकड घट्ट केली. या निर्णायक क्षणी मग गॉडिओने आपली करामत दाखवताना चौथा सेट घेत लढत समसमान केली खरी पण निर्णायक सेटमध्ये पुन्हा एकदा फेरर सरस ठरला. बुचारेस्टमध्ये तीन वर्षांपूवीर् कारकीदीर्तील आपले पहिले विजेतेपद मिळवणाऱ्या फेरर यांची ग्रँडस्लॅमच्या उपांत्यपूर्व फेरीत प्रवेश करण्याची ही पहिलीच वेळ.

चौथ्या सीडेड नादलने फ्रान्सच्या ग्रोजेनेची झुंज 6-4, 3-6, 6-0, 6-3 असा पराभव केला. 18 वषीर्य नादलने सव्हिर्स तसेच परतीच्या फटक्याचा अप्रतिम समन्वय साधत बाजी मारली. गतविजेता गॉडिआ पराभूत झाल्यानंतर सहाव्या सीडेड कोरियालाही गारद व्हावे लागले. रशियाच्या बाराव्या सीडेड निकोलाय देवदेन्कोने कोरियावर 2-6, 6-3, 7-6, 6-2 अशी मात केली. ग्रँडस्लॅममध्ये तिसऱ्या फेरीपर्यंत कधीच जाऊ न शकलेल्या देवदेन्कोची उपांत्यपूर्व फेरीत गाठ पडेल ती मॅरत सॅफिन वि. टॉमी रॉबेर्डो यांच्यामधील विजेत्याशी.

 
</text>
</doc>
