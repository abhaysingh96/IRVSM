<doc>
<docno>1127084.cms.txt</docno>
<text>
 
लेख
जनहित याचिकांना आवर
[ Monday, May 30, 2005  09:16:51 pm]


कायद्यातील एक प्रभावी शस्त्र म्हणून गेले सुमारे 24 ते 25 वषेर् जनहित याचिकांचा वापर केला जात आहे. मात्र आता त्याचा प्रचंड वापर झाल्याने की काय; परंतु त्याची धार बोथट होऊ लागली आहे अथवा नको त्या ठिकाणी ते चालविले जात आहे. यामुळे सुप्रीम कोर्टानेच या प्रकाराची गंभीर दखल घेऊन त्यावर काही निर्बंध घातले आहेत. त्यातील एक मुद्दा म्हणजे सरकारी नोकरीत असणाऱ्यांवर होणाऱ्या कर्मचाऱ्यांवरील अन्यायाविरुद्ध जनहित याचिकेचा वापर करणे चुकीचे आहे, असे सुप्रीम कोर्टाचे न्या. अरिजित पसायत आणि न्या. सरोष कापडिया यांच्या खंडपीठाने नुकतेच स्पष्ट केले आहे. हायकोर्टाने जनहित याचिकांची दखल घेताना त्यात या मुद्याचा विचार करावा आणि असे आढळल्यास ती याचिका फेटाळून तर लावावीच; शिवाय अशा अर्जदाराला दंडही ठोठवावा, असे या खंडपीठाने म्हटले आहे.

जनहित याचिका करणारी मंडळी आणखी एक मुद्दा नीट स्पष्ट करीत नसल्याचे खंडपीठाचे म्हणणे आहे. त्यांच्या याचिकेसोबत जी कागदपत्रे जोडण्यात येतात, ती त्यांना कोठून मिळाली याचे समाधानकारक उत्तर दिले जात नाही.

जनहित याचिकांचा विचार करता असे दिसते की पहिली नोंद झालेली याचिका ही 1979मधील होती व ती बिहारमधील कच्च्या कैद्यांविषयी होती. 'हुसैनारा खातून विरुद्ध बिहार सरकार' या नावाने हे प्रकरण त्यावेळी प्रचंड गाजले होते. एका इंग्रजी वृत्तपत्रात बिहारच्या तुरुंगातील हजारो कैद्यांच्या दूरवस्थेबद्दल बातमी प्रसिद्ध झाली होती. त्याची सुप्रीम कोर्टाने दखल घेतल्याने 40 हजाराहून अधिक कैद्यांची सुटका झाली होती. त्यामुळे नागरिकांना जलदगतीने न्याय मिळाला पाहिजे, ही संकल्पना पुढे आली. त्यानंतर 1981मध्ये 'अनिल यादव विरुद्ध बिहार सरकार' या प्रकरणात तर बिहार पोलिस खात्यातील अमानुषपणाच उघड झाला होता. पोलिसांनी 33 कैद्यांच्या डोळ्यात अॅसिड टाकून त्यांना आंधळे केले होते. अशाचप्रकारे 'सिटीझन्स फॉर डेमॉक्रॉसी विरुद्ध आसाम सरकार' या 1995मधील प्रकरणाची दखल घेऊन सुप्रीम कोर्टाने कैद्यांना हातकड्या घालण्यास मनाई केली आणि हातकड्या घालण्यापूवीर् न्यायालयाची परवानगी घेणे पोलिस यंत्रणेला बंधनकारक केले.

सुप्रीम कोर्टाचे तत्कालिन सरन्यायाधीश पी. एन. भगवती यांनी 'एस. पी. गुप्ता विरुद्ध केंद सरकार' या प्रकरणात 1981मध्ये जनहित याचिकेच्या संकल्पनेची कारणमीमांसा केली आहे. 'राज्यघटनेने दिलेल्या मूलभूत अधिकाराचा भंग होत असला आणि नागरिकांचा छळ होत असला आणि अशी व्यक्ती गरीब, असहाय असली तर अशा प्रकरणांमध्ये हायकोर्ट राज्यघटनेच्या कलम 226 अंतर्गत; तर सुप्रीम कोर्ट कलम 32 या अंतर्गत हस्तक्षेप करू शकते आणि संबंधित यंत्रणेला घटनेतील तरतुदीचे पालन करण्याचे आदेश देऊ शकते', असा न्या. भगवती यांच्या भाष्याचा सारांश आहे.

जनहित याचिका म्हणजे जणू अन्यायग्रस्तांना तातडीने न्याय मिळण्याचा मार्ग झाला असून त्याचे बरेच लाभ जनतेला मिळाले आहेत व त्याचा प्रभावही वाढत आहे. मुंबईतील झोपड्यांचे प्रश्ान्, रेल्वे प्रवाशांच्या समस्या, पर्यावरण संतुलन आदी अनेक मुद्यांना जनहित याचिकांद्वारे वाचा फोडण्यात आली आहे. राज्यकतेर्, प्रशासन यांच्यावर अंकुश ठेवण्याचे कामही त्यामुळे होत आहे. मात्र या जनहित याचिकांचा दुरुपयोग होत असल्याचेही कोर्टाच्या निदर्शनाला आले असून ती अत्यंत चिंतनीय बाब बनली आहे. जे हत्यार जनतेच्या कल्याणासाठी वापरण्यात येत आहे तसेच ते काही मंडळी स्वार्थासाठी अथवा आपल्या शत्रूला नामोहरम करण्यासाठी वापरत असल्याचे आढळून आले आहे. या प्रकारामुळेच 'जनहित'या मूळ संकल्पनेलाच धक्का पोहोचला आहे. हायकोर्ट व सुप्रीम कोर्टाने अशा प्रकाराची गंभीर दखल घेऊन काही प्रकरणांमध्ये तर अर्जदारांना जबर दंडही ठोठावला आहे. काहीतरी सनसनाटी करायची असली किंवा एखाद्याची बदनामी करायची असली तर अशा प्रकारांसाठी मोठ्या प्रमाणात जनहित याचिकांचा गैरवापर केला जात असल्याच्या तक्रारी वाढल्या आहेत. तसेच उठसूठ कोणतेही प्रकरण जनहिताचे असल्याचे दाखवून ते कोर्टात आणण्यात येत असल्यामुळेच आता कोर्टांनीसुद्धा अशा अर्जदारांच्या अंतस्थ हेतूची गंभीर दखल घेणे सुरू केले आहे. हे लक्षात घेता सरकारी सेवा प्रकारात जनहित याचिका करणे अनुचित असल्याची सुप्रीम कोर्टाची भूमिका म्हणजे जनहित याचिका मार्गाचा सर्रास अवलंब करणाऱ्यांना लगामच आहे. या हत्याराचा वापर करणाऱ्यांनी कोर्टार्त येण्यापूवीर् आपली समस्या खरोखर जनहित निकषात मोडते की नाही याचा वारंवार विचार केला पाहिजे हेच सुप्रीम कोर्टाच्या भूमिकेवरून स्पष्ट होते.

- सुरेशचंद वैद्य

 
</text>
</doc>
