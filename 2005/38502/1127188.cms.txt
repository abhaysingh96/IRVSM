<doc>
<docno>1127188.cms.txt</docno>
<text>
 
महामुंबई
...तर मुंबईतली हिरवळ टिकली असती
[ Monday, May 30, 2005  11:59:15 pm]


म. टा. प्रतिनिधी

मुंबई : मुंबईतल्या रस्तारुंदीकरणामुळे आणि मोठ्या प्रकल्पांमुळे शेकडो झाडे तोडण्यात आली असली तरी या झाडांचे वेळीच पुनरोर्पण केले असते तर हिरवाई टिकून राहिली असती, असे मत तज्ज्ञांकडून व्यक्त करण्यात येत आहे.

मुंबईच्या उपगनरातील रस्ता रुंदीकरणासाठी मोठ्या प्रमाणावर झाडे तोडण्यात आली आहेत. अनेक वर्षांपासून पादचाऱ्यांना सावली देण्याबरोबरच प्राणवायू देण्याचे काम ही झाडे करीत होती. काही ठिकाणी लाखो रुपये खर्च करून या झाडांचे पुनरोर्पण केले असले तरी शास्त्रशुद्ध तंत्रज्ञानाअभावी असे वृक्ष सुकून गेले. पुनर्लागवडीसाठी योग्य काळ, योग्य माती तसेच औषधांचा योग्य वापर केला असता तर पुनरोर्पण यशस्वी झाले असते, असे तज्ज्ञांचे मत आहे.

त्यासाठी या क्षेत्रातील तज्ज्ञ हेमंत बेडेकर प्रयत्न करीत आहेत. एका खासगी कंपनीत फलोद्यान तज्ज्ञ म्हणून काम करीत असलेल्या बेडेकर यांनी आतापर्यंत 2 हजारपेक्षा अधिक झाडांचे यशस्वी पुनरोर्पण केले आहे. मुंबई विद्यापीठाच्या बहि:शाल शिक्षण विभागाने 4 जूनला बेडेकरांचे 'वृक्षांचे पुनरोर्पण' या विषयावर व्याख्यानही आयोजित केले आहे.

ते म्हणाले की, धूर-प्रदूषण, पाणी आणि मातीमुळे शहरातील सर्वसाधारण झाडांचे आयुष्य 15 ते 20 वर्षांचे असते. त्यात अशा झाडांचे पुनरोर्पण करण्याची वेळ आल्यास योग्य काळजी घ्यावी लागते. ऑक्टोबर ते मार्च हा झाडांच्या पुनरोर्पणासाठी योग्य काळ आहे. पावसाळ्यात केलेले पुनरोर्पण यशस्वी होईलच, असे नाही.

हामोर्न्सची औषधे योग्य प्रमाणात देणेही गरजेचे आहे. झाडे एकदम तोडून दुसऱ्या ठिकाणी लावता येत नाहीत. त्यासाठी आधीच तयारी करावी लागते.

 
</text>
</doc>
