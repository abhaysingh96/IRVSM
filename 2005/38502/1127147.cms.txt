<doc>
<docno>1127147.cms.txt</docno>
<text>
 
क्रीडा
आफ्रिदीबरोबर पंगा घेण्याचा युनसला फटका
[ Monday, May 30, 2005  10:35:32 pm]


वृत्तसंस्था

कराची : शाहीद आफ्रिदीबरोबर युनुसखानचा मोठाच खटका उडाला आणि त्याचा परिणाम पाकिस्तानच्या कामगिरीवरही झाला. त्यामुळे आता युनुसखानचे उपकर्णधारपद काढून घेतले जाण्याची शक्यता दिसते आहे.

युनुसखान हा पाकिस्तानी संघातील खेळाडूंना फारसा आवडत नाही. इन्झमाम उल हकबाबत पाकिस्तानी खेळाडूत रास्त आपुलकी आणि आदर दिसतो. परंतु युनुसखानबाबत मात्र खेळाडूत नाराजीची भावना दिसत असते असा अहवाल पाकिस्तानी संघाचे व्यवस्थापक सलीम अल्ताफ यांनी पाकिस्तानी क्रिकेट मंडळाकडे पाठवलेला आहे.

युनुसखान आणि शाहीद आफ्रिदी यांच्यात उडालेल्या खटक्याबाबत सखोल चौकशीही केली जाणार असल्याचे अल्ताफ म्हणाले. यात जो कोणी दोषी आढळून येईल त्याच्यावर कडक कारवाई केली जाईल असेही त्यांनी सांगितले.

शाहीद आफ्रिदीला मी तोंडी ताकीदही दिलेली आहे असे सांगून सलीम अल्ताफ म्हणाले : अर्थात चौकशीनंतरच कारवाई केली जाईल. 'माफ करणे' हा शब्द माझ्या पुस्तकात नाही. त्यामुळे माफ करण्याचा प्रश्ान्च उद्भवू शकत नाही.

बार्बाडोसमध्ये नुकत्याच झालेल्या पहिल्या कसोटी क्रिकेट सामन्याच्या पहिल्या दिवशी हा प्रकार घडला. इन्झमाम उल हकच्या गैरहेरीत पाकचे नेतृत्व करणाऱ्या युनुसखानचा आफ्रिदीबरोबर खटका उडाला होता. त्यावेळी इनझमाम उल हकने आफ्रिदीची बाजू घेतली होती.

 
</text>
</doc>
