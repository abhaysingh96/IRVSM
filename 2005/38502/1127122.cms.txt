<doc>
<docno>1127122.cms.txt</docno>
<text>
 
क्रीडा
कोरियाकडून मलेशियाचा धुव्वा
[ Monday, May 30, 2005  10:00:24 pm]


वृत्तसंस्था

क्लालालंपूर : भारतावर रविवारी सफाईदार विजय मिळवणाऱ्या यजमान मलेशियाला सोमवारी आपला खेळ उंचावता आला नाही आणि अझलन शहा हॉकी स्पधेर्त दक्षिण कोरियाने त्यांचा 4-0 असा धुव्वा उडवला.

पाकिस्तानकडून पराभूत झाल्यामुळे निराश न होता कोरियाने आपला खेळ उंचावला. आपल्या आक्रमक खेळाची झलक दाखवताना त्यांनी चार गोल मारले. या विजयामुळे सात देशांच्या साखळी स्पधेर्त त्यांचे आव्हान जिवंत राहिले आहे.

कोरियाकडून जोंग यून जँग याने पेनल्टी कॉर्नरवर दोन गोल मारले. तर यून सिआँग हाँग व जोंग हो सिईओ यांनी एक-एक गोल केले. कोरियाकडून चारही गोल झाले ते उत्तरार्धात.

भारताविरुद्ध सरस खेळ करणाऱ्या मलेशियाला आपला खेळ उंचावण्यात यश आले नाही. कर्णधार कुहान शंमुगानाथन याने कोरियन आघाडीवीरांचा एकहाती मुकाबला केला खरा पण त्याला इतरांची साथ मिळाली नाही. नूर अझलन बाकर व चुआ बून हुआत यांनी साफ निराशा केली.

अझलन सिमरन जिवा मोहन व रॉबर्ट अलकानतारा या मलेशियन आघाडीवीरांनी स्पिड तसेच स्किलच्या जोरावर कोरियन बचावफळी भेदली खरी पण गोल करण्यात त्यांना यश काही आले नाही.

 
</text>
</doc>
