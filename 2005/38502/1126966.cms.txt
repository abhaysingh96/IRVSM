<doc>
<docno>1126966.cms.txt</docno>
<text>
 
महामुंबई
मुंबईतील पैशाचं ग्लॅमर व्यक्तीला बिघडवतं
[ Monday, May 30, 2005  06:12:52 pm]


मुंबई टाइम्स टीम

ठाणे : गरीबी आणि गुन्हेगारी हे समीकरण वर्षानुवर्षं सांगितलं जात असलं तरी मला ते मान्य नाही. किंबहुना श्रीमंती आणि गुन्हेगारी यांचंच जवळचं नातं असल्याचा माझा अनुभव आहे. विशेषत: मुंबईसारख्या शहरात पैशाला असलेलं ग्लॅमर आणि त्याचं लोकांना वाटणारं आकर्षण व्यक्तीला बिघडवायला कारणीभूत ठरतं. एकदा त्या गतेर्त सापडलं की त्यातून बाहेर पडणं कठीण होतं, असं प्रतिपादन मुंबईच्या पोलिस सहआयुक्त (गुन्हे) मीरा बोरवणकर यांनी रविवारी ठाण्यात केलं.

घंटाळी मित्र मंडळाच्या कला विभागाच्या वतीने होत असलेल्या 'प्रेरणा' सप्ताहाचा प्रारंभ मीरा बोरवणकर यांच्या मुलाखतीने झाला. पत्रकार समीर कवेर् आणि मंडळाच्या कार्यवाह सुजाता भिडे यांनी त्यांना बोलतं केलं. घर ते ऑफिस या पारंपरिक प्रश्नापासून ते गेल्या तेवीस वर्षांच्या कारकीदीर्तील पोस्टिंगबद्दल बोरवणकर यांना प्रश्न विचारण्यात आले.

वडिल पोलिसांत असल्याने युनिफॉर्मचं आकर्षण होतं. त्याचबरोबर इनडोअर आणि आऊटडोअर अॅक्टीव्हिटीजनध्ये अॅक्टिव्ह असल्यामुळे मी आयपीएस हे क्षेत्र निवडावं, असं माझ्या शिक्षकांचं मत पडलं. त्याच सुमारास किरण बेदींच्या कामाची सर्वत्र चर्चा होती. त्याचाही प्रभाव पडला. 1981 मध्ये मी सव्हिर्समध्ये आले. पहिलं पोस्टिंग नाशिक ग्रामीणमध्ये होतं, अशी माहिती त्यांनी दिली. स्वतंत्रपणे जिल्ह्याच्या अधीक्षकपदाची जबाबदारी मिळवण्यासाठी मला फार हट्ट करावा लागला. वरिष्ठांनी सुरुवातीला ते कसं शक्य नाही हे गोडं भाषेत समजावून सांगितलं. तरीही मी बधले नाही. माझी मागणी कायम ठेवली. शर्वरी गोखले यांना जिल्हाधिकारी करण्यातं आलं होतं. पण अधीक्षकपदी महिलेची नेमणूक करण्यात आली नव्हती. अखेरीस ती करण्यात आली. मला नाशिकचं अधीक्षकपद मिळालं. तेव्हापासून पुढे ती प्रथा सुरू झाली, असं सांगून त्यांनी अर्चना त्यागी यांची ठाणे ग्रामीणच्या पोलिस अधीक्षकपदी नेमणूक झाल्याची बातमीही उपस्थितांना दिली.

जळगाव सेक्स स्कॅडलची चौकशी, हवालदारांच्या मूलभूत प्रशिक्षणामध्ये महिलांशी त्यांनी कसं वागावं, याचं दिलं जाणारं प्रशिक्षण या विषयी बोरवणकर यांनी माहिती दिली. 'कम्युनिटी पोलिसिंग' ही काळाची गरज असल्याचं सांगून त्या म्हणाल्या, आज येथे तुमच्याशी संवाद साधण्यासाठी आले हे सुद्धा त्याच मालिकेचा एक भाग आहे.

एका पोलिस स्टेशनला एक कॉम्प्युटर देण्याइतकीच प्रगती झाली आहे. त्यापेक्षा अधिक काही होईल, असं सध्यातरी वाटत नाही. सगळी अत्याधुनिक तांत्रिक कौशल्य पोलिसांकडे असतीलच असं नाही. त्यामुळे मग जनतेने पुढाकार घेऊन त्या संदर्भात मदत करण्यासाठी पुढे यायला पाहिजे, असं स्पष्ट करून त्यांनी सायबर क्राइम संदर्भात 'नॅसकॉम' करत असलेल्या मदतीचा उल्लेख केला.

बंदोबस्त, एनसी, सुरक्षा यांच्यात पोलिसांचा वेळ जातो. त्यामुळे 'क्राइम डिटेक्शन' मंदावते. परंतु सीबीआयचं तसं नसतं. एकतर ते ठराविक केस घेतात आणि त्याचा खोलवर तपास करतात. सीबीआय ही अतिशय 'प्रोफेशनल एजन्सी' असल्याचं मतही बोरवणकर यांनी व्यक्त केलं.

 
</text>
</doc>
